<html>
	<head>
		<title>
			St. Fulbert of Chartres
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>ST. FULBERT OF CHARTRES<br>DE LUSCINIA
</p>

<p class=border></P>


<p>
Cum telluris, vere novo, producuntur germina,<br>
nemorosa circumcirca frondescunt et brachia;<br>
Fragrat odor cum suavis florida per gramina<br>
hilarescit Philomela, dulcis sonus conscia,<br>
et extendens modulando gutturis spiramina,<br>
reddit veris et aestivi temporis praeconia.</P>


<p>
... Vocis eius pulcritudo clarior quam cithera,<br>
vincitur omnis cantando volucrum catervula,<br>
implet sylvas atque cuncta modulis arbustula<br>
gloriosa valde facta veris prae laetitia.</P>


<p>
... Cedit auceps ad frondosa resonans umbracula.<br>
Cedit cignus et suavis ipsius melodia;<br>
quamvis enim videaris corpore premodica,<br>
tamen cuncti capiuntur hac tua melodia.<br>
Nemo dedit voci tuae haec dulcia carmina,<br>
nisi solus Rex caelestis qui gubernat omnia.
</p>

<p class=border></P>

<p>
 <table border=0 cellspacing=10 cellpadding=0 align=CENTER>
<tr>
	<td><a href="medieval.html">Medieval Latin</A>
	<td><a href="index.html">The Latin Library</A>
	<td><a href="classics.html">The Classics Page</A></TABLE>
</P>
</BODY></HTML>