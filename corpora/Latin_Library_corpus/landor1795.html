<HTML><HEAD>
<TITLE>The Poems of W. S. Landor, 1795: Poematum Latinorum Libellus </TITLE>
</HEAD>
<BODY BACKGROUND="wmarb.jpg" BGCOLOR="#FFFFFF">
<BR>
<FONT SIZE=5><B><CENTER>POEMATUM LATINORUM LIBELLUS</CENTER></B></FONT><P>

<CENTER><FONT SIZE=4>PRAEFATIO</CENTER><P>

<BLOCKQUOTE>Prolusiones pauculas, opera iuventutis meae, statui 
praelo dare.<P>

Haec autem redintegrata studia, quae solebam acriter 
et attente prosequi, nunc lentus atque languidus respicio. 
Tamen adolescentiae, non inaniter consumptae, non oscitanter 
obdormitae, reminisci iucundum est.<P>

Mea quidem hos, qualescunque sint, fructus tulit: acerbos 
aliquando et immites fateor. <P></BLOCKQUOTE>

<CENTER><FONT SIZE=4>HENDECASYLLABI</FONT></CENTER><P>

<TABLE CELLSPACING=3 CELLPADDING=0>
<TR><TD WIDTH=50% valign=top>
<A NAME="ad catullum1"></A><CENTER><B>I</B><BR>
<FONT size=4><B>AD CATULLUM</B></CENTER><BR>
An felix fuerit solum Quirini<BR>
Incepi dubitare, quod tulisset<BR>
Tot civilia bella Caesaresque:<BR>
At, divine Catulle! cum put&acirc;ssem<BR>
Ut suavis fueris, et ut Diones<BR>
Cesto laeta Camaena cingeretur,<BR>
Tum fugere procul, repente, ocellis<BR>
Et civilia bella Caesaresque;<BR>
Atque omnis dubitatio recessit<BR>
Quin felix fuerit solum Quirini<BR>
Te, divine Catulle! te poeta. <P>

<A NAME="ad amicum1"></A><CENTER><B>II</B><BR>
<B>AD AMICUM</B></CENTER><BR>
Faustam se mea Musa praedicabit<BR>
P * * * ! tibi: namque liberari<BR>
Orbem vidit iniquitate regum:<BR>
Faustam quod meminit duces Britannum<BR>
Horrentes scelus, ac sacro pavore<BR>
Perculsos, remeasse ab Occidenti!<BR>
Nolebantque diutius manere<BR>
Hostes fratribus, Innocentiaeque<BR>
In templo, emeriti! manus lavabant.<BR>
Nuper, laeta, refrigerantis Arcti<BR>
Reges undique, Satrapasque Regum,<BR>
Collectos ut acerba fata ferrent<BR>
Gallis, vidit inermibus repelli.<BR>
En! ut omnia damna, quae parabant<BR>
Genti magnanimae, sibi irruere.<BR>
En! ut ridiculum iacent; ut hoste <BR>
Conculcantur inutiles coronae!<BR>
En! quae non poterant suis saluti<BR>
Servis esse, malum aut diem fugare,<BR>
Procuduntur imagines Deorum.<P>

&nbsp; &nbsp; Nos, qui talia vidimus, potimur<BR>
Vitae muneribus, cupiditatum<BR>
Expertes; tamen est quod haud Silebo,<BR>
Et quo se mea Musa praedicabit<BR>
Faustam  non habet, aut cupit, Patronum.<P>

<A NAME="dii vobis"></A><CENTER><B>III</B></CENTER><BR>
Dii! vobis ago gratias; ago, Dii<BR>
Magnas  non quia flaveant aristis<BR>
Arva, aut gramine prata laeta vernent <BR>
At, quod vos mihi Stoicam quietem,<BR>
At quod ilia dura, praebuistis,<BR>
Nec risu quatiunda nec dolore.<BR>
Nam quis, iure alio, videre possit<BR>
Quae nos quotidie videmus? O Dii! <BR>
Vos ridetis opinor intueri<BR>
Tam macrum atque misellum homuncionem.<BR>
Quo venalius est nihil sub astris,<BR>
Adulantibus adpeti catervis.<P>

&nbsp; &nbsp; Hic, quos attinet alma cura templi,<BR>
Splendescunt dapibus tumentque vino:<BR>
Hic, quos purpura delegata plebi<BR>
Vestit, mane frequenter hunc salutant;<BR>
Obrepuntque silenter, annuuntque<BR>
Summisse caput, et genu pavimento<BR>
Inflectunt tremulum: ordine antecedit<BR>
- Tam summissa, silens, tremensque,  turba<BR>
Importuna Cubiculariorum.<P>

&nbsp; &nbsp; Felices! quibus, inter haec, dedistis<BR>
Et servare fidem et tenere risus. <P>

<A NAME="ad catullum2"></A><CENTER><B>IV</B><BR>
<B>AD CATULLUM</B></CENTER><BR>
Vilem laesus ut execror Cachistum,<BR>
Anne te sequar, O Catulle! versu?<BR>
Tanto me superas, Catulle! versu<BR>
Quanto dulcior est Amor Furore.<P>

<A NAME="ad cachistum1"></A><CENTER><B>V</B><BR>
<B>AD CACHISTUM</B></CENTER><BR>
Heus! homo Venerique Gratiisque<BR>
Invisissime, nec minus Camaenis!<BR>
Audi paucula quae mihi, hac sub ulmo<BR>
Acres Hendecasyllabi ministrant.<BR>
Verum, in principio Cachiste! causum <BR>
Vis dicem tibi claudicationis?<BR>
Paucis, dum requiesco, causam habebis.<P>

&nbsp; &nbsp; Novisti graviter, Cachiste! Musas<BR>
Iniustum exilium meum tulisse:<BR>
Novisti graviter, Cachiste! Musas<BR>
Hoc a tempore strenuis iambis,<BR>
Alcaeive sonantibus flagellis<BR>
Gravisas tua verberare terga.<P>

&nbsp; &nbsp; Paulisper maneas, amabo! amabo!<BR>
Iambo pede fessus ut recumbem,<BR>
Tunc mittam tibi carmen hac ab ulmo.<P>

<A NAME="ad cachistum2"></A><CENTER><B>VI</B><BR>
<B>AD CACHISTUM</B><BR>
<B>CUIUS CHARTAE QUAEDAM COMBURERENTUR.</B></CENTER><BR>
Si possis mihi dic, Cachiste! charta<BR>
Dum flammis tua stridula ureretur,<BR>
Num maior fuit ista poena chartae <BR>
Humenti, vapidaeque, frigidaeque<BR>
Tam tarda misere perire morte,<BR>
An flammis  adeo obstinatam habere<BR>
Amplexu in calido, Cachiste! praedam?<P>

<A NAME="ad cachistum3"></A><CENTER><B>VII</B><BR>
<B>AD CACHISTUM</B></CENTER><BR>
Debentur tibi, mi Cachiste! grates<BR>
Quod tu materiem, satis, dedisti<BR>
Ventosaeque venustulaeque Musae:<BR>
Et quidnam, mihi dic, negare possim<BR>
Ventosaeque venustulaeque Musae?<BR>
Si laetatur, equos iubet parari<BR>
*Ut tecum volitet super cacumen<BR>
Pindi, Pegaseo insonans volatu,<BR>
Et pingit duplici colore pennas<BR>
Queis sublime per aera auferaris.<P>
&nbsp; &nbsp; Seu, distorta morosiore vultu,<BR>
Quaerat materiem novam querelae,<BR>
Tu das materiem novam querelae.<BR>
Tum, si forte facetiis adornat<BR>
Carmen quod rabida incho&acirc;rit Ira,<BR>
Subridet: velut inquiere vates<BR>
Emersam Venerem mari, columbis<BR>
Iunctis ante vehentibusque concham.<P>

<BLOCKQUOTE>*Scripseram <I>Cachisti mutationem in picam</I>: Imitatus illud 
Menagianum de pari clade Gargilii. <P></BLOCKQUOTE>



<A NAME="ad britanniam"></A><CENTER><B>VIII</B><BR>
<B>AD BRITANNIAM</B><BR>
<B>BELLO IN ASIA FELICITER PERFECTO</B></CENTER><BR>
O! Regina Britannia Insularum!<BR>
Orbis lucidus universi ocellus!<BR>
Bellique* arbiter, Artiumque mater!<BR>
Pulso a finibus Indiae Tyranno,<BR>
Ac natis Asiatico triumpho<BR>
Missis ad tua castra, nonne Pacem<BR>
Optas finitimis favere terris?<BR>
Et tu perpatiare <I>sic</I> tyrannos<BR>
Tot induere Galliae tumultus?<BR>
En hos consequitur Rapina, Caedes,<BR>
Et Fames malesuada, visque Martis:<BR>
Hic Discordia saevit; ecce pallam<BR>
Scissam, et purpureo oblitam cruore!<BR>
Hic Bellona ruentibus catervis<BR>
Ignes iniicit; atque melleos Mors<BR>
Prosternit pede flosculos Iuventae.<P>

&nbsp; &nbsp; Infelix puer! imminente letho,<BR>
Expectant male te tui parentes!<BR>
Et lactata puella spe, lacertis<BR>
Heu! inanibus, heu! vacante lecto,<BR>
Dulci se tibi somnio volutat.<BR>
O crudelia bella! mane clamat,<BR>
Ter crudelia! vos enim abstulistis<BR>
Illum quem mihi blanda Nox reducit<BR>
Et gaudens tenebris Amor: tamen Mors<BR>
Hoc a pectore  bella nil valetis! <BR>
Tam charum caput una dimovebit. <P>

<BLOCKQUOTE>*Verbo masculini generis hic usus sum: haud aliter Livius, 
ni fallor, <I>verum arbitrum Romam</I> appellavit. <P></BLOCKQUOTE>


<A NAME="de catone"></A><CENTER><B>IX</B><BR>
<B>DE CATONE ET CAESARE</B></CENTER><BR>
Ut vitam, Cato! Caesari invidebas<BR>
Sic mortem tibi Caesar invidebat.<P>

<A NAME="ad papyrium"></A><CENTER><B>X</B><BR>
<B>AD PAPYRIUM CURSOREM POETAM</B></CENTER><BR>
Illud me penitus pudet fateri<BR>
Cursor! quod temerarius proposti <I><BR>
Qualis sit tua, me arbitro</I>, Camaena.<BR>
At fabor licet illico erubescem.<P>

&nbsp; &nbsp; Hanc Afrae similem puto volucri<BR>
Quae, cum protulit ora, mandat actae<BR>
Et Phaebi radiis; deinde pullos<BR>
Crudos, non reditura, derelinquit. <P>

<A NAME="de poetarum"></A><CENTER><B>XI</B><BR>
<B>DE POETARUM INFORTUNIIS</B></CENTER><BR>
Eheu! vae tibi! vae tibi! O Poeta!<BR>
Qui curaeve vel aestimationi<BR>
Te Diis esse, miselle, praedicaris.<BR>
Olim  vae tibi! vae! senex Poeta!<BR>
Aeque sancta Poesis ac Senectus<BR>
Aeque nunc inopes iacent. Quid, oro,<BR>
Valent, ingenium, ioci, lepores,<BR>
Lusus, deliciae, dicacitates,<BR>
Atque omnis chorus Elegantiarum<BR>
Quae molli pede quo lubet vagantur?<BR>
Dum tu, quo iubet illa saeva Diva<BR>
Illa quae regit Antium, vagaris. <P>

<A NAME="ad amicum2"></A><CENTER><B>XI</B>I<BR>
<B>AD AMICUM</B></CENTER><BR>
Chare P***! quid ago requiris?<BR>
Saepe vel tento lepidum Catulli<BR>
Carmen, aut tendit mihi Martialis<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Musa flagellos.<P>

Rideo, sperno, rabidum Cachistum:<BR>
Hei mihi! semper brevis ille risus!<BR>
Currui adsigo Scelus, at molestat<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Cura triumphum.<P>

Heu iuventutis reditura nunquam<BR>
Gaudia! infest&acirc; mihi dempta dextr&acirc;;<BR>
Innocens risus, agilesque ludi,<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Laetaque frontis.<P>

Pila, trans aulam validis lacertis<BR>
Acta non crebro resonat; nec aura<BR>
Fert citum binis peditum catervis<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Altius orbem<P>

Non leves, aptae stabilire foedus<BR>
Mutuum, rixae; nec operta stratis<BR>
Ora, cum longas timidasque ducit<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Fabula noctes.<P>

Haec ego interdum memini, iuvatque<BR>
Et dolet; quaedam dolor est voluptas:<BR>
Sed parum mitis mea lenta corda<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Torquet amaror.<P>

Eia age! abstergam lacrymas; Iacchum<BR>
In coronatos cyathos vocabo:<BR>
Reddat elapsum catus ille Tempus,<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Gaudia reddat.<P>

Forsan et dulcem referat Sodalem,<BR>
 At procul nobis abes, O Sodalis! <BR>
Sin minus, primum mea te iubebunt<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Vota valere. <P>

<A NAME="saepe iussisti"></A><CENTER><B>XIII</B></CENTER><BR>
Saepe iussisti quid in his opinor<BR>
Rebus, O  tibi mitteretur<BR>
Sedulo, donec violare pacem<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Purpura cesset.<P>

Aureus donis rabidos tyrannos<BR>
Burcus ad coelum tulit, at querelas<BR>
Temnit infestas venientis aevi,<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Temnit honores.<P>

Quam potest aurum! male dehonestat<BR>
Propter hoc, priscumque genus Senator<BR>
Seque, nec canos meminit capillos<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Morte minari.<P>

Ore quam torvo inspicient parentes<BR>
Pallidum fortes, ubi mistus umbris<BR>
Umbra! per dura tenebrosa Ditis<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Regna vagatur.<P>

Aeacus null&acirc; reticet loquel&acirc;;<BR>
Nec iacet torpens  veluti videtur<BR>
Bos, sub aestivi medio diei,<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Stratus in herb&acirc;.<P>

Ecce! fatalem quatit aequus urnam;<BR>
Ecce quam circum miseri ministri.<BR>
Stant! silet totum  nisi quod revolvis<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Sisyphe! saxum:<P>

Et procul stridor resonat rotarum<BR>
Raptus Ixion ubi, tot per annos,<BR>
Flevit, et flebit, nimium petisse<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Improba vota.<P>

<A NAME="roscida incumbens"></A><CENTER><B>XIV</B></CENTER><BR>
Roscida incumbens properabat ala<BR>
Vesper, et tingens radiis Olympum<BR>
Sol recedebat: Labor ante postes<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Fixerat arma. <P>

Terra subridet. Pueri, ecce! nymphas<BR>
Elicent claris fidibus; Colono<BR>
De manu vomer cadit, et lavantur<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Brachia rivo.<P>

Currit ad campum citus. O Puella<BR>
Fausta! cui sese, medi&acirc; sodales<BR>
Fronte robustos supereminenti,<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Conferet heros.<P>

Tela deponit violenta miles,<BR>
En! et hirsutam galeam corollis<BR>
Ornat immistis, sociique visu<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Nympha superbit.<P>

Fluctuant flatu Zephyri corollae<BR>
Et viri et nymphae simul; alma Cypri<BR>
Marsque sic un&acirc; roseis in hortis<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ora gerebant.<P>

</TD>
<TD width=50% valign=top>
<FONT size=4><A NAME="heu meis"></A><CENTER><B>XV</B></CENTER><BR>
Heu! meis tandem Cytheraea curis<BR>
Parce! lenimen precibus negabis<BR>
Cum tuum numen toties adorem<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Carmine Sapphus?<P>

Illa sublimi volucres in aur&acirc;<BR>
Passeres vidit quoties ad aras<BR>
Supplicaretur tibi, et annuebas<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Blandula votis:<P>

Dulce subridens Dea! Iam Phaontis<BR>
Candidae subpurpurei lacerti<BR>
Ambiunt collum, ac tepid&acirc; Cupido<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ventilat al&acirc;<P>

Iam nec umbrosum Zephyrus recessum<BR>
Abnuit molli recreare flatu;<BR>
Ille campestris, volitans, videtur<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Frater Amoris <P>

Ille dormitos, Dea dura! flores<BR>
Suadet amplexum tenerum subire:<BR>
Illo et absenti rosa pulchra marcet,<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Lilia languent.<P>

Nonne marcesunt, age dic puellae?<BR>
Nonne languescunt? iubar his Iuventae<BR>
Cur micat, verno nisi lusum eatur<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Tempore vitae.<P>

<A NAME="o puellarum"></A><CENTER><B>XVI</B></CENTER><BR>
O Puellarum chorus! O Dianae<BR>
Candidae zon&acirc; refluente nymphae!<BR>
Phyllidi aequandam, lepidae, potestis<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Dicere nomen?<P>

Dicite: illius mea Musa famam<BR>
Phyllidi iunctam mala non tacebit.<BR>
Quid loquor? talem haud pharetrata vidit<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Diva puellam. <P>

Ergo parcetis iterum nocere<BR>
Phyllidis nostrae nitido decori,<BR>
Invidae Nymphae! neque triste sparget<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Lingua venenum.<P>

Insequi mollem dominam, et fugare<BR>
A genis illi ambrosium ruborem<BR>
Quid valet? nostrae quid inhaesit hasta<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Vestra Dione.<P>

Vos nimis duras satis indicabant<BR>
Lumina: immist&acirc; taciturnitate<BR>
Laesa defect&acirc; tremula edidit sus-<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; piria lingu&acirc;.<P>

Vos decet nigris adhibere nodum<BR>
Crinibus, vestri est Borean vocare<BR>
In sinum nudam, et penetrare cornu<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Devia sylvae.<P>

Vos decet fortes catulos ciere<BR>
Per locos crass&acirc; rigidos pruin&acirc;,<BR>
Mane ubi nondum radiante gemmae<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Sole liquescunt. <P>

Illa per suaves adytus rosarum<BR>
Mitis incedet, modulosque avenae<BR>
Et levem cantum aeria insusurret<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Filia vocis.<P>

Inde Livoris digito notari<BR>
Tuta vitabit: prece nil ad aras<BR>
Adpetens, lectis Veneri sacellum<BR>
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Floribus ornet.<P>

<A NAME="nil o"></A><CENTER><B>XVII</B></CENTER><BR>
Nil, O P***! praeter bona vota, recessu<BR>
Exanimis, poterit tibi mittere Rugbia: vino<BR>
Solo animi redeunt, et dulcia carmina vino.<BR>
Hoc mihi saepe rubet, non deficiente crumen&acirc;<BR>
Nunc velut ante: tamen non amplius illa ministrat<BR>
Gaudia quae quondam  celeres ubicunque ferinam<BR>
Quaesumus, niveas quo late Aquila explicat alas,<BR>
Quove nigra erectum baculum complectitur Ursa,<BR>
Pennigerumve premit Serpentem Celticus Heros.<P>
&nbsp; &nbsp; Verum ubi diripior? versus, quem libera dictat<BR>
Mens mea, lene fluat; nam cor dabit absque Camaen&acirc;.<BR>
At vocor; en! sonipes ut fraena lupata remordet.<BR>
Iamque vale. His abeuns a sedibus, alta reviso<BR>
Tecta ubi Bacchus adest, Bacchoque beatior Hospes.<BR>
Illic, plena tuum ut sacrarunt pocula nomen,<BR>
Tum chari oblitus fio paulisper amici.<P>

<A NAME="si melibaee"></A><CENTER><B>XVIII</B></CENTER><BR>
Si, Melibaee! iuvet quandoque per arva vagari,<BR>
&nbsp; &nbsp; Pandit odoratum quo rosa multa decus:<BR>
Ne, male defessus! sub gramine languida sternes<BR>
&nbsp; &nbsp; Membra; sub infido gramine Fata latent.<BR>
Sirius ut Solem comitatur, iniquior aestu,<BR>
&nbsp; &nbsp; Decedit solito vipera quaeque cavo.<BR>
Tunc tumet irato metuenda Tarantula morsu,<BR>
&nbsp; &nbsp; Quem, licet exiguum, nil Medicina levat.<BR>
Miris ora modis pallent, et inertia membra<BR>
&nbsp; &nbsp; Corporis insolito pondere pressa tremunt.<BR>
At quem non potis es medicamine pellere morbum<BR>
&nbsp; &nbsp; Phaebe! agili chore&acirc; carminibusque domas.<BR>
Et virus, misto sudore, fugatur in auras<BR>
&nbsp; &nbsp; Cum salit ad magicum saucia turba sonum.<BR>
Sed, sua cuique placent modulamina. Rusticus audit<BR>
&nbsp; &nbsp; Gratius incomptos quos dat avena modos.<BR>
Miles ad armorum sonitus, strepitumque tubarum<BR>
&nbsp; &nbsp; Surgit, et horrendo percitus igne valet.<BR>
At fortasse tibi fuerit, Melibaee! valere<BR>
&nbsp; &nbsp; Cum dilecta gravem te tua Laura vocat.<P>

<A NAME="dum per"></A><CENTER><B>XIX</B></CENTER><BR>
Dum per Biltonios errabam devius agros,<BR>
&nbsp; &nbsp; Atque inconsulto dulce patebat iter:<BR>
Tunc, vel avem sequerer, quae nollem linquere nidum<BR>
&nbsp; &nbsp; Nolit, et impavide pipilat ante pedes:<BR>
Aut, humili volitante al&acirc; per florida prata,<BR>
&nbsp; &nbsp; Ducerer in vetitas papilione moras: <BR>
Forte, iisdem studiis versata ignobilis ot&icirc;,<BR>
&nbsp; &nbsp; Venit eundem ipsum nescia nympha locum.<BR>
Ver tenerum spirabat; erat tenera ipsa puella.<BR>
&nbsp; &nbsp; At nec Amoris inops, at nec inepta iugo.<BR>
Purpureis velut uva tumet succosa racemis,<BR>
&nbsp; &nbsp; Aut pueri digitis inviolata rosa;<BR>
Pectora sic illi suffusa rubore tumebant,<BR>
&nbsp; &nbsp; Ora pudicitiae tale tulere decus.<BR>
Ilicet obstupeo; vox languida faucibus haeret,<BR>
&nbsp; &nbsp; Corda micant erebro, genua soluta labant.<BR>
Hac ego luce puer, memori bene mente recordor,<BR>
&nbsp; &nbsp; Certior incepi scire quid esset amor.<P>

<A NAME="me iuvat"></A><CENTER><B>XX</B></CENTER><BR>
Me iuvat in campis pueros lususque videre,<BR>
&nbsp; &nbsp; Praeteritos animo me revocare, dies.<BR>
Ergo iterum aspicio te, Rugbia laeta! sodales<BR>
&nbsp; &nbsp; Ergo iterum veteres, aspiciensque fleo. <BR>
Non quia me miserum tua linquere iusserit arva<BR>
&nbsp; &nbsp; Iste  sed indignos reprime, Musa! modos.<BR>
At Natura iubet, quae me mollissima finxit,<BR>
&nbsp; &nbsp; Non mala, nec iusto membra vigore carent.<BR>
Sed lacrymas oculo quoties velit elicet, et me<BR>
&nbsp; &nbsp; Excruciant alii quae leviora putant.<BR>
Stipes agro non est, non septa virentia rident<BR>
&nbsp; &nbsp; Vere novo, modic&acirc; non strepit amnis aqu&acirc;;<BR>
Pernicem puerum quae transiluisse recordor,<BR>
&nbsp; &nbsp; Quin ictu subito pectora pulsa micent.<P>

Aspice, conigerae nutant ut in aere pinus,<BR>
&nbsp; &nbsp; Subter, ut aureolis laeta genista comis!<BR>
Insula! tu mihi surgis; ego te saepe solebam<BR>
&nbsp; &nbsp; Cingere flore capri, te decorare rosis!<BR>
Ambit et hos flores, fine nomine, parvula Nympha,<BR>
&nbsp; &nbsp; Nympha sub ardenti mox peritura Cane.<BR>
Illius in rip&acirc; quoties sub vespere sedi,<BR>
&nbsp; &nbsp; Compingens lyricis anxia verba modis!<BR>
Forsitan aut calamo liquidas Elegeia voces<BR>
&nbsp; &nbsp; Leniter inflaret, forsitan aptus Amor.<BR>
Ista diu periere; diu si dicere fas est,<BR>
&nbsp; &nbsp; Cum iam bis novies haud mihi venit hyems<BR>
At sero linquant puerilia tempora mentem<BR>
&nbsp; &nbsp; Quae nisi cum gemitu nec reputare licet.<P>

<A NAME="sola cupidineas"></A><CENTER><B>XXI</B><BR>
<B>SIC, SIC IUVAT IRE SUB UMBRAS Virgil</B></CENTER><P>
Sola, Cupidineas volvens sub pectore curas,<BR>
&nbsp; &nbsp; Infido statuit Laura perire viro.<BR>
Nuper in Hesperias Phoebus descenderat undas,<BR>
&nbsp; &nbsp; Coeperat e tepid&acirc; surgere valla vapor:<BR>
Plena reliquissent fulvae mulctralia vaccae,<BR>
&nbsp; &nbsp; Longaque frendentem terruit umbra canem.<BR>
Iamque vagis Virgo compleverat omne querelis,<BR>
&nbsp; &nbsp; Cum serum varias per nemus audit aves.<BR>
Ingreditur: non illa petit lenimina luctus,<BR>
&nbsp; &nbsp; Corde sed e tristi talia verba ruunt.<BR>
Vae! quousque viro sic temnar? inultaque temnar?<BR>
&nbsp; &nbsp; Debuerat potius quod licet ille mori!<BR>
Ulmo a procer&acirc; suspendar , inutile pondus,<BR>
&nbsp; &nbsp; Hei mihi! vel rapidis obruta mergar aquis?<BR>
Obruta merga aquis? eheu! fortasse sepulchrum<BR>
&nbsp; &nbsp; Non erit, et nullo carmine nota tegar.<BR>
Talia dicebat, cum linquens Tityrus umbram<BR>
&nbsp; &nbsp; Ecce puellares sternitur ante pedes.<BR>
Anne decet lacrymis madefiant Virginis ora,<BR>
&nbsp; &nbsp; Illa ora, illa nov&acirc; candidiora nive.<BR>
O! mea nectareas abstergant basia guttas <BR>
&nbsp; &nbsp; Morte fer&acirc; debet virgo tenella mori?<BR>
Suspendare? sequar fugientis ad astra sodalis,<BR>
&nbsp; &nbsp; Teque iubente altis obruar unus aquis.<BR>
Qualia dixit habes: licet haud memore quid egit;<BR>
&nbsp; &nbsp; Hoc Musaeque vetant, et vetat ipse Pudor.<BR>
Laetior hinc animus Laurae: Mors undique fugit:<BR>
&nbsp; &nbsp; Fertur et haec dulci fassa fuisse proco.<I><BR>
Certa fui lethi; sic, sic iuvat ire sub umbras <BR>
</I>O! mihi talem obitum quaelibet hora ferat.</i><P>

<FONT size=4><A NAME="ad amicum3"></A><CENTER><B>XXII</B><BR>
<B>AD AMICUM</B></CENTER><BR>
Dona, suis olim Musis, oblata Tibullo,<BR>
&nbsp; &nbsp; Me misisse tibi poenitet! et fateor!<BR>
Captus amore pio teneri suavisque Poetae,<BR>
&nbsp; &nbsp; Heu! quibus imprudens! auribus ista dedi!<BR>
At sceleri nostro parcas, divine Tibulle!<BR>
&nbsp; &nbsp; Mitis es ipse, scio, mitis et ille, puto:<BR>
Et veniam nostrae dabit ob tua carmina culpae;<BR>
&nbsp; &nbsp; Sustinuit nunquam surdus abire prece.<BR>
Abnuis, O B**! tandem abnuis? ora serenet<BR>
&nbsp; &nbsp; Illa memor nostri mens, solitusque favor.<BR>
Sic tibi sint docti, velut usque fuere, Sodales,<BR>
&nbsp; &nbsp; Sic vacuum libris chara Camaena vocet.<BR>
Sic tibi sit Nemesis, tibi Delia, cumque recedit<BR>
&nbsp; &nbsp; Lux, agitet mollem blanda Neaera sinum. <P>

<A NAME="in obitum"></A><CENTER><B>XXIII</B><BR>
<B>IN OBITUM DAGOBERTI DUCIS:</B><BR>
<B>QUI, PYRENAEIS IN MONTIBUS, VICTOR OCCUBUIT.</B></CENTER><BR>
Dum tua Pyrene castrum caput aere velat,<BR>
&nbsp; &nbsp; Dum latus ad niveum plurima Nympha salit:<BR>
Laetaque caerul&acirc; dum Sequana labitur und&acirc;,<BR>
&nbsp; &nbsp; Et Rhodanus rapidas in mare volvit aquas:<BR>
Semper honos Dagoberte tuus laudesque manebunt,<BR>
&nbsp; &nbsp; O patriae vindex! O columen patriae!<P>

<A NAME="ad galliam"></A><CENTER><B>XXIV</B><BR>
<B>AD GALLIAM,</B><BR>
<B>GERMANIS</B><BR>
<B>ALIISQUE VICTIS HOSTIBUS</B></CENTER><BR>
Gallia! libertate ardens, et lassa triumphis,<BR>
&nbsp; &nbsp; Intrepid&acirc; vibras tela tremenda manu. <BR>
Scilicet agnoscunt iam iam tua iura tyranni,<BR>
&nbsp; &nbsp; Et reboant vinctae sub pedibus Furiae.<BR>
En! iterumque vocas ad pectora mitia natos,<BR>
&nbsp; &nbsp; Multa dolens veteres deseruisse Lares:<BR>
Ecce simul, belli laetata recedere fluctus,<BR>
&nbsp; &nbsp; Florifero properat Copia pulchra sinu.<BR>
Sic ubi proruerint ignotis montibus imbres,<BR>
&nbsp; &nbsp; Undique Memphiacis expatiantur agris:<BR>
Flava Ceres atri sequitur vestigia Nili,<BR>
&nbsp; &nbsp; Et Iocus, et Risus, et Charites, et Amor.<P>

<A NAME="quid prohibet"></A><CENTER><B>XXV</B></CENTER><I><BR>
Quid prohibet fortes cantu celebrare Britannos,<BR>
&nbsp; &nbsp; Cum mihi sint vires?</I> dulcis Amice! rogas.<BR>
Vellem equidem <I>fortes</I> cantu celebrare Britannos,<BR>
&nbsp; &nbsp; Et licet, at <I>fidos</I> non celebrare licet.<BR>
Si facerem  certe gelidus tacitusque iacebo,<BR>
&nbsp; &nbsp; At non interea Fama tacebit anus <BR>
Audirem e tenebris ubi respondere vetamur,<BR>
&nbsp; &nbsp; Et Fidei questus, et probra Iustitiae. <P>

<A NAME="de masonis"></A><CENTER><B>XXVI</B><BR>
<B>DE MASONIS</B><BR>
<B>MUSAEO</B></CENTER><BR>
Unus Alexandrum depingere novit Apelles,<BR>
&nbsp; &nbsp; Unus et amissum flere Maso Popium.<P>

<A NAME="iam video"></A><CENTER><B>XXVII</B></CENTER><BR>
Iam video modica saltem me laude mereri;<BR>
&nbsp; &nbsp; Ecce! meum Bavius carpere coepit opus.<P>

<A NAME="graecule cum"></A><CENTER><B>XXVIII</B></CENTER><BR>
Graecule! cum solito tua tristior ira videtur,<BR>
&nbsp; &nbsp; Crede mihi, solito tum minus illa nocet,<BR>
Sic, ubi saevit Hyems canos fine more per agros,<BR>
&nbsp; &nbsp; Omnia tunc ips&acirc; sub nive tuta iacent.<P>

<A NAME="in mortem"></A><CENTER><B>XXIX</B><BR>
<B>IN MORTEM ANUS</B><BR>
<B>GARRULAE ET INDOMITAE</B></CENTER><BR>
Cuius erat tam dira diu violentia linguae,<BR>
&nbsp; &nbsp; Ferrea nunc olli comprimit ora quies:<BR>
Sed tumulum vespae male grato murmure complent,<BR>
&nbsp; &nbsp; Quaerit et hinc pullis garrula pica cibum.<P>

<A NAME="de puero"></A><CENTER><B>XXX</B><BR>
<B>DE PUERO</B><BR>
<B>QUI FULMINE CAPTOS OCCULIS ESSET.</B><BR>
<B> EX HISPANICA</B></CENTER><BR>
Blande puer! certe tibi missa Tonantis ab arce<BR>
&nbsp; &nbsp; Abstulerunt oculis fulgura <I>fausta</I> diem.<BR>
Caecus es: at melius tibi fors versatur Amoris<BR>
&nbsp; &nbsp; Quam nimium pulchri Liriopeiadis. <P>

<A NAME="ad lauram"></A><CENTER><B>XXXI</B><BR>
<B>AD LAURAM</B></CENTER><BR>
Dum, malesuada! mihi tua candida pectora praebes,<BR>
&nbsp; &nbsp; Me ferus in rapido vortice volvit Amor.<BR>
Aequora non secus in puppim surgentia candent,<BR>
&nbsp; &nbsp; Non secus intere&acirc; Nauta perire timet.<P></TD>
</TR>
</TABLE>
<HR><HR>
<CENTER><TABLE  BORDER=0 CELLSPACING=15 CELLPADDING=0>
<TR>
	<TD><A HREF="landor.html">Landor</A>
	<TD><A HREF="neo.html">Neo-Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
<BR>
</BODY>
</HTML>