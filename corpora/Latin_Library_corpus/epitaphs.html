<html>
	<head>
		<title>
			ROMAN EPITAPHS
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>ROMAN EPITAPHS
</p>

<p class=border></p>

<p>
B 52

</p>

<p>
Hospes, quod deico paullum est, asta ac pellege.<br>
Heic est sepulcrum hau pulcrum pulcrai feminae.<br>
Nomen parentes nominarunt Claudiam.<br>
Suom mareitum corde deilexit souo.<br>
Gnatos duos creauit. Horum alterum<br>
in terra linquit, alium sub terra locat.<br>
Sermone lepido, tum autem incessu commodo.<br>
Domum servavit. Lanam fecit. Dixi. Abei.

</p>

<p>
B 53
</p>

<p>
Rogat ut resistas, hospes, te hic tacitus lapis,<br>
dum ostendit quod mandavit, quoius umbram te[git.<br>
pudentis hominis frugi cum magna fide,<br>
praeconis Oli Grani sunt ossa heic sita.<br>
tantum est. hoc voluit nescius ne esses. vale.
</p>

<p>
B 83
</p>

<p>
Homo es: resiste et tumulum contempla meum.<br>
iuenis tetendi ut haberem quod uterer.<br>
iniuriam feci nulli, officia feci pluribus.<br>
bene vive, propera, hoc est veniundum tibi.

</p>

<p>
B 129
</p>

<p>
Quod quisque vestrum mortuo optarit mihi,<br>
id illi eveniat semper vivo et mortuo.
</p>

<p>
B 151
</p>

<p>
Mi fili, mater rogat ut me ad te recipias.
</p>

<p>
B 153
</p>

<p>
Monumentum maerens mater fecit feiliae,<br>
quae nunquam laesit matre[m
</p>

<p>
B 154
</p>

<p>
Dolens et maerens filieis fecit sueis.
</p>

<p>
B 190
</p>

<p>
Adeste amici, fruamur tempus bonum,<br>
epulemur laeti, vita dum parva manet,<br>
Baccho madentes, hilaris sit concordia.<br>
eadem fecerunt hi cuncti dum viverent,<br>
dederunt acceperunt, dum essent, fruniti sunt.<br>
et nos antiquorum emitemur tempora.<br>
vive dum vivis, nec quidquam denegaveris<br>
animo indulgere, quem commodavit deus.
</p>

<p>
B 204
</p>

<p>
Si pro virtute et animo fortunam habuissem,<br>
magnificum monumentum hic aedifica&lt;vi&gt;ssem tibi.<br>
Nunc, quoniam omnes mortui idem sapimus, satis est.
</p>

<p>
B 243
</p>

<p>
Dum vixi, bibi libenter. bibite vos, qui vivitis!
</p>

<p>
B 244
</p>

<p>
Quod edi bibi, mecum habeo, quod reliqui, perdidi.
</p>

<p>
B 397
</p>

<p>
Rapta sinu matris iacet hic miserabilis infas<br>
ante novem plenos lunae quam viveret orbes.<br>
hanc pater et mater maesti flevere iacentem<br>
parvaque marmoreo clauserunt membra sepulchro.
</p>

<p>
B 439
</p>

<p>
D. M. Marcanae C. f. Verae T. Caesius Lysimachus coniugi sanctissimae et sibi vivos posuit.
</p>

<p>
<b>V</B>er tibi contribuat sua munera florea grata<br>
<b>E</B>t tibi grata comis nutet aestiva voluptas<br>
<b>R</B>eddat et autumnus Bacchi tibi munera semper<br>
<b>A</B>c leve hiberni tempus tellure dicetur.
</p>

<p>
B 465, ll. 20-21
</p>

<p>
Re]s hominum sic sunt ut [cit]rea poma:<br>
aut matur]a cadunt, aut [immatura] leguntur.
</p>

<p>
B 507
</p>

<p>
Tempera iam genitor lacrimis tuque, optima mater,<br>
desine iam flere. poenam non sentio mortis;<br>
poena fuit vita, requies mihi morte parata est.
</p>

<p>
B 590
</p>

<p>
Zoticus hic nomen nudum vanumque reliquit,<br>
in cineres corpus et in aethera vita soluta est.
</p>

<p>
B 659
</p>

<p>
Felix vita viri, felicior exitus ipse. (...)
</p>

<p>
B 799
</p>

<p>
Vos qui transitis, nostri memores rogo sitis:<br>
q[uo]d sumus, h[o]c eritis, fuimus quandoque q[uo]d estis.
</p>

<p>
B 801
</p>

<p>
Quid sumus aut loquimur, vita est quid deni[que nostra?     <br>
Vel modo nobiscum vixit homo, nunc homo no[n est.<br>
Stat lapis et nomen tantum, vestigia nulla.<br>
Quid quasi iam vita est? Non est quod quaerere cu[res!
</p>

<p>
B 808
</p>

<p>
Qui legis hunc titulum, mortalem te esse memento.
</p>

<p>
B 822
</p>

<p>
Quod si longa magis nexissent stamina Parcae,<br>
aequius iste lapis patris super ossibus esset.
</p>

<p>
B 823
</p>

<p>
Desine iam mater lacrimis renovare querellas,<br>
namque dolor talis non tibi contigit uni.
</p>

<p>
B 825
</p>

<p>
Morte cita rapto tumulum fecere [parentes.
</p>

<p>
B 827
</p>

<p>
Incolumes salvosque suos in morte reliquit.
</p>

<p>
B 831
</p>

<p>
Conliberti et conservi merito posuerunt.
</p>

<p>
B 838
</p>

<p>
Hospes, ad hunc tumulum ne meias ossa precantur<br>
tecta hominis. Set si gratus homo es, misce bibe da mi.
</p>

<p>
B 843
</p>

<p>
casta pudica decens sapiens generosa probat(a).
</p>

<p>
B 844
</p>

<p>
infelix annosa viro nataeque superstes.
</p>

<p>
B 848
</p>

<p>
Adulescens, tam etsi properas, hic te saxsolus<br>
rogat ut se aspicias, deinde ut quod scriptust legas.<br>
hic sunt ossa Maeci Luci sita<br>
Pilotimi vasculari.<br>
hoc ego vole[bam] nescius ni esses. vale.
</p>

<p>
B 998
</p>

<p>
Quid quereris fatis mortis, carissime coniunx,<br>
     cum sit communis omnibus una via?<br>
desine sollicitum pectus lacerare dolore:<br>
     temporis hospitium non solet esse diu.
</p>

<p>
B 1015
</p>

<p>
Debita libertas iuveni mihi lege negata<br>
     morte immatura reddita perpetua est.
</p>

<p>
B 1051
</p>

<p>
Tu pater et mater lacrumis retinete dolorem,<br>
     nam fato raptam non potes eripere.
</p>

<p>
B 1134
</p>

<p>
Hoc desiderium titulo c[oniux et amorem<br>
     testatur Laeti Fusca relicta [sui.<br>
quam quia non potuit fletu[s simul eximere a]evo,<br>
     iunxit concordi nomen [in] hoc tum[ulo.<br>
     O utinam iunctos licuisset amore frui.
</p>

<p>
B 1173
</p>

<p>
Flet domus et cari lugunt sine fine parentes<br>
     abreptum fatis: contegor hoc titulo.<br>
quis non exempli doleatur mortis acerbae?<br>
si me vidisses aut si mea funera nosses,<br>
     fudisses lacrimas, hospes, in ossa mea.
</p>

<p>
B 1184
</p>

<p>
Si quis forte mor]ae patiens vis scire viator<br>
parvolus hic a]tris titulis quid noster aratus<br>
reddat ager lacrim]as, paulum consiste, docebo.<br>
Haec Aeli Steph]ani quondam carissima coniux<br>
     dum vixit, fuerat] Flauia Nicopolis,<br>
nec uiuet non ca]ra mihi, cum vita manebit.<br>
Delectat iam nulla] quies nisi mortis imago,<br>
     in somnis repeto quam r]apuere dei.<br>
Semper ego ut Manes possint] audire iterabo,<br>
     Flauia Nicopolis, nomen dulce tuum,<br>
     et tumulo spargam saepe meas lacrimas.<br>
O mihi si superi uellent praestare roganti<br>
     ut tuo de tumulo flos ego cerna novum<br>
crescere vel viridi ramo vel flore amaranti<br>
vel roseo vel purpureo violaeque nitore,<br>
ut qui praeteriens gressa tardante viator<br>
viderit hos flores, titulum et sibi dicat:<br>
"Hoc flos est corpus Flaviae Nicopolis."<b><br>
</B><br>
B 1194
</p>

<p>
Mater si poss[em], fili, vice morte subirem.<br>
     nunc iacis hoc tumulo, sit tibi terra levis.
</p>

<p>
B 1247
</p>

<p>
Quod superest homini, requiescunt dulciter ossa<br>
     nec sum sollicitus ne subito esuriam<br>
et podagram careo nec sum pensionibus arra<br>
     et gratis aeterno perfruor hospitio.<br>
     <br>
B 1269
</p>

<p>
Vivos mi feci, ne post me lentius heres<br>
     conderet exsiguo busta suprema rogo.<br>
sacri sunt Manes, hic iaceo in tenebris cum Successa<br>
     coniuge sancta, s(it) m(ihi) t(erra) l(evis).
</p>

<p>
B 1274
</p>

<p>
Morborum vitia et vitae mala maxima fugi:<br>
     nunc careo poenis, pace fruor placida.
</p>

<p>
B 1299
</p>

<p>
Quid lacrimas? factum est, | vir bone, vive vale.|<br>
sed tibi, invide, opto, qui | ossucula mea hic sita esse | gemis,<br>
morte tardata vivas | aeger inops.
</p>

<p>
B 1308
</p>

<p>
     Have Septima, sit tibi terra levis.<br>
quisque huic tumulo possuit ardente lucernam,<br>
     illius cineres aurea terra tegat.
</p>

<p>
B 1323
</p>

<p>
Si modo sunt Manes, sentiant: spes vit(a)e nostr(a)e fueras,<br>
     nuc quis ubi iaceas, indicat iste lapis.
</p>

<p>
B 1331
</p>

<p>
Nomen non dico nec quod vixerit annis,<br>
     ne dolor im mentem cum legimus maneat.<br>
infans dulcis eras, sed tempore parvo.<br>
mors vitam vicit, ne libertatem teneres.<br>
     he.iu non dolor est, ut quem amas pereat?<br>
     nunc mors perpetua libertatem dedit.
</p>

<p>
B 1420
</p>

<p>
Patricium domus haec aeterna laude tuetur:<br>
     astra tenent animam, caetera tellus habet.
</p>

<p>
B 1428
</p>

<p>
Coniu[gio nostro] spatium breve contigit aevi:<br>
     non capiunt longas gaudia magna moras.
</p>

<p>
B 1449
</p>

<p>
Hoc qui scire cupis iaceant quae membra sepulchro,<br>
     disces, dum relegas hos modo versiculos. * * *
</p>

<p>
B 1451
</p>

<p>
Tu qui carpis iter gressu properante, viator,<br>
     siste gradum, quaeso. quod peto, parva mora est.<br>
     oro ut praeteriens dicas: s(it) t(ibi) t(erra) l(evis).
</p>

<p>
B 1452
</p>

<p>
     Dic rogo qui transis: sit tibi terra levis.
</p>

<p>
B 1493
</p>

<p>
     Ulterius nihil est morte neque utilius.
</p>

<p>
B 1494
</p>

<p>
Vos ego nunc moneo, semper qui vivitis avare:<br>
nudus natur(a) fueras a matre creatus,<br>
     nudus eris. obitis gratia nulla datur.
</p>

<p>
B 1495
</p>

<p>
Nihil sumus et fuimus mortales. respice lector,<br>
     in nihil ab nichilo quam cito recidimus.
</p>

<p>
B 1496
</p>

<p>
Olim non fuimus, nati sumus unde quieti:<br>
     nunc sumus ut fuimus, cura relicta vale.
</p>

<p>
B 1497
</p>

<p>
Vita bonum est et vita malum, mors neutrum habet ho[ru]m:<br>
     perspice si sapias, [q]uid magis expedia[t.<br>
     set quia sunt Man[es], sit tibi terra lev[is.
</p>

<p>
B 1498
</p>

<p>
Evasi effugi. Spes et Fortuna valete,<br>
     nil mihi vobiscum est, ludificate alios.
</p>

<p>
B 1500
</p>

<p>
     Es, bibe, lude, veni.<br>
     <br>
B 1532
</p>

<p>
Cara mieis vixi, virgo vitam reddidi.<br>
mortua heic ego sum et sum cinis, is cinis terrast,<br>
sein est terra dea, ego sum dea, mortua non sum.<br>
rogo te, hospes, noli ossa mea violare
</p>

<p>
B 1540
</p>

<p>
Tu qui stas et spectas mortem monimenti mei,<br>
aspice quam indigne sit data mihi.<br>
vixi annis VI, in VII escendens animam deposui meam.<br>
noli dolere mater, Fatus hoc voluit me[us.<br>
te, lapis, obtestor ne puellae tenerae gravis esse velis.
</p>

<p>
B 1570
</p>

<p>
V(iva) Salvidiena Q. l. Hilara Salvidienae Faustillae<br>
deliciae suae eruditae omnibus artibus.<br>
reliquisti mammam tuam gementem plangentem plorantem.<br>
vix(it) an. XV mensib. III dieb. XI hor. VII.<br>
virginem eripuit Fatus malus.<br>
destituisti, vitilla mea, miseram mammam tuam.
</p>

<p>
B 1609
</p>

<p>
D(is) M(anibus) s(acrum). memoriae aeternae C. Valeri Saturnini, qui vix(it)<br>
annis noviens denis, prope convenientibus annis.<br>
h(ic) s(itus) e(st): o(ssa) t(ibi) b(ene) q(uiescant).
</p>

<p>
B 1796
</p>

<p>
karissimae, t(u) m(ihi) d(ebueras) f(acere), n(unc feci) ego tibi.
</p>

<p>
B 1892
</p>

<p>
L. Octavi Silvane, bene quiescas.<br>
mater tua rogat te ut se ad te recipias. vale.
</p>

<p>
B 2164
</p>

<p>
Moneo te lectis litteris, ne contemnas et velis<br>
titulum movere, et corpori iniuriam facere. Si quis<br>
autem sibi admiserit, non bono suo fecerit, et<br>
superos et inferos iratos habeat. Lecto meru(m) profunde.
</p>

<p>
<br>
<i>CIL</I> 2.6130
</p>

<p>
Vixi, quem ad modum volui; quare mortuus <u>sum</U>, nescio.
</p>

<p>
<i>CIL</I> 6.15258
</p>

<p>
Balnea vina Venus corrumpunt corpora nostra,<br>
     set vitam faciunt b(alnea) v(ina) V(enus).
</p>

<p>
<i>CIL</I> 6.19007
</p>

<p>
Geminiae Agathe Matri dulcissimae.<br>
Mater nomen eram mater non lege futura,<br>
quinque etenim solos annos vixisse fatebor<br>
et menses septem diebus cum vinti duobus.<br>
dum vixi lusi, sum cunctis semper amata.<br>
nam pueri voltum, non femine, crede, gerebam,<br>
quam soli norant Agathen qui me genuerunt,<br>
ingenio docili, forma pulchra ac veneranda,<br>
rufa coma, tonso capite posttrema remisso.<br>
convivae cuncti nunc mi bona pocula ferte<br>
diciteque ut semper meo corpori terra levis sit.<br>
nec parvae doleat requiem mei perqua(m) Faventius,<br>
nutritor plus quam genitor, qui solam amavit.<br>
est mihi nam mater, pater et praecesserat olim<br>
nec doluit casum, soror est et matris amoenae<br>
tristis et ipsa meae mortis. quos cuncti parentes<br>
solando vitae dulci retinete precantes<br>
ne dolor augescat seu maeror tristis abundet.<br>
qui legitis, totum nomen si nosse velitis,<br>
noscetis Geminiam Agathen, quam mortis acerbus<br>
eripuit letus teneramque ad Tartara duxit.<br>
hoc est, sic est, aliut fieri non potest; hoc ad nos. 
</p>

<p>
<i>CIL</I> 6.23003
</p>

<p>
Credo certe ne cras.
</p>

<p>
<i>CIL </I>6.26011
</p>

<p>
Scita hic sit[a est.<br>
Papilio volita(n)s texto religatu[s] aranist.<br>
     illi praeda rep&lt;e&gt;ns, huic data mors subitast.

</p>

<p>
<i>CIL </I>6.29952
</p>

<p>
Respice et crede.<br>
Hoc est, sic est, aliut fieri non licet.

</p>

<p>
<i>CIL </I>8.9913
</p>

<p>
Viator! Quod tu, et ego; quod ego, et omnes.

</p>

<p>
<i>CIL </I>11.6243
</p>

<p>
Viator, viator!<br>
Quod tu es, ego fui; quod nunc sum, et tu eris
</p>

<p>
<i>CIL </I>12.825
</p>

<p>
Flos aetatis hic iacet intus condita saxo.<br>
O utinam possit reparari spiritus ille,<br>
ut sciret quantus dolor est!
</p>

<p class=border></P>

<p>
<table border=0 cellspacing=15 cellpadding=0 align=CENTER>
<tr>
	<td><a href="misc.html">The Miscellany</A>
	<td><a href="index.html">The Latin Library</A>
	<td><a href="classics.html">The Classics Page</A>
</TABLE>
</P>
</BODY>
</HTML>