<html>
	<head>
		<title>
			Ovid: Fasti III
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>P. OVIDI NASONIS FASTORVM LIBER TERTIVS
</p>

<P class=border></P>

<P>
Bellice, depositis clipeo paulisper et hasta,<BR>
&nbsp;&nbsp;&nbsp;&nbsp;&nbsp;Mars, ades et nitidas casside solve comas.<BR>
forsitan ipse roges quid sit cum Marte poetae:<BR>
&nbsp;&nbsp;&nbsp;&nbsp;&nbsp;a te qui canitur nomina mensis habet.<BR>
ipse vides manibus peragi fera bella Minervae:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;num minus ingenuis artibus illa vacat?<BR>
Palladis exemplo ponendae tempora sume<BR>
&nbsp;&nbsp;&nbsp;&nbsp;&nbsp;cuspidis: invenies et quod inermis agas.<BR>
tum quoque inermis eras, cum te Romana sacerdos<BR>
&nbsp;&nbsp;&nbsp;&nbsp;&nbsp;cepit, ut huic urbi semina magna dares.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
Silvia Vestalis (quid enim vetat inde moveri?)<BR>
&nbsp;&nbsp;&nbsp;&nbsp;&nbsp;sacra lavaturas mane petebat aquas.<BR>
ventum erat ad molli declivem tramite ripam;<BR>
&nbsp;&nbsp;&nbsp;&nbsp;&nbsp;ponitur e summa fictilis urna coma:<BR>
fessa resedit humo, ventosque accepit aperto&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;pectore, turbatas restituitque comas.<BR>
dum sedet, umbrosae salices volucresque canorae<BR>
&nbsp;&nbsp;&nbsp;&nbsp;&nbsp;fecerunt somnos et leve murmur aquae;<BR>
blanda quies furtim victis obrepsit ocellis,<BR>
&nbsp;&nbsp;&nbsp;&nbsp;&nbsp;et cadit a mento languida facta manus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
Mars videt hanc visamque cupit potiturque cupita,<BR>
&nbsp;&nbsp;&nbsp;&nbsp;&nbsp;et sua divina furta fefellit ope.<BR>
somnus abit, iacet ipsa gravis; iam scilicet intra<BR>
&nbsp;&nbsp;&nbsp;&nbsp;&nbsp;viscera Romanae conditor urbis erat.<BR>
languida consurgit, nec scit cur languida surgat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;et peragit tales arbore nixa sonos:<BR>
'utile sit faustumque, precor, quod imagine somni<BR>
&nbsp;&nbsp;&nbsp;&nbsp;&nbsp;vidimus: an somno clarius illud erat?<BR>
ignibus Iliacis aderam, cum lapsa capillis<BR>
&nbsp;&nbsp;&nbsp;&nbsp;&nbsp;decidit ante sacros lanea vitta focos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
inde duae pariter, visu mirabile, palmae<BR>
&nbsp;&nbsp;&nbsp;&nbsp;&nbsp;surgunt: ex illis altera maior erat,<BR>
et gravibus ramis totum protexerat orbem,<BR>
&nbsp;&nbsp;&nbsp;&nbsp;&nbsp;contigeratque sua sidera summa coma.<BR>
ecce meus ferrum patruus molitur in illas:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;terreor admonitu, corque timore micat.<BR>
Martia, picus, avis gemino pro stipite pugnant<BR>
&nbsp;&nbsp;&nbsp;&nbsp;&nbsp;et lupa: tuta per hos utraque palma fuit.'<BR>
dixerat, et plenam non firmis viribus urnam<BR>
&nbsp;&nbsp;&nbsp;&nbsp;&nbsp;sustulit: implerat, dum sua visa refert.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
interea crescente Remo, crescente Quirino,<BR>
&nbsp;&nbsp;&nbsp;&nbsp;&nbsp;caelesti tumidus pondere venter erat.<BR>
quo minus emeritis exiret cursibus annus<BR>
&nbsp;&nbsp;&nbsp;&nbsp;&nbsp;restabant nitido iam duo signa deo:<BR>
Silvia fit mater; Vestae simulacra feruntur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;virgineas oculis opposuisse manus.<BR>
ara deae certe tremuit pariente ministra,<BR>
&nbsp;&nbsp;&nbsp;&nbsp;&nbsp;et subiit cineres territa flamma suos.<BR>
hoc ubi cognovit contemptor Amulius aequi<BR>
&nbsp;&nbsp;&nbsp;&nbsp;&nbsp;(nam raptas fratri victor habebat opes),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>50</FONT><BR>
amne iubet mergi geminos. scelus unda refugit:<BR>
&nbsp;&nbsp;&nbsp;&nbsp;&nbsp;in sicca pueri destituuntur humo.<BR>
lacte quis infantes nescit crevisse ferino,<BR>
&nbsp;&nbsp;&nbsp;&nbsp;&nbsp;et picum expositis saepe tulisse cibos?<BR>
non ego te, tantae nutrix Larentia gentis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>55</FONT><BR>
&nbsp;&nbsp;&nbsp;&nbsp;&nbsp;nec taceam vestras, Faustule pauper, opes:<BR>
vester honos veniet, cum Larentalia dicam:<BR>
&nbsp;&nbsp;&nbsp;&nbsp;&nbsp;acceptus geniis illa December habet.<BR>
Martia ter senos proles adoleverat annos,<BR>
&nbsp;&nbsp;&nbsp;&nbsp;&nbsp;et suberat flavae iam nova barba comae:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>60</FONT><BR>
omnibus agricolis armentorumque magistris<BR>
&nbsp;&nbsp;&nbsp;&nbsp;&nbsp;Iliadae fratres iura petita dabant.<BR>
saepe domum veniunt praedonum sanguine laeti<BR>
&nbsp;&nbsp;&nbsp;&nbsp;&nbsp;et redigunt actos in sua rura boves.<BR>
ut genus audierunt, animos pater editus auget,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>65</FONT><BR>
&nbsp;&nbsp;&nbsp;&nbsp;&nbsp;et pudet in paucis nomen habere casis,<BR>
Romuleoque cadit traiectus Amulius ense,<BR>
&nbsp;&nbsp;&nbsp;&nbsp;&nbsp;regnaque longaevo restituuntur avo.<BR>
moenia conduntur, quae, quamvis parva fuerunt,<BR>
&nbsp;&nbsp;&nbsp;&nbsp;&nbsp;non tamen expediit transiluisse Remo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>70</FONT><BR>
iam, modo quae fuerant silvae pecorumque recessus,<BR>
&nbsp;&nbsp;&nbsp;&nbsp;&nbsp;urbs erat, aeternae cum pater urbis ait:<BR>
'arbiter armorum, de cuius sanguine natus<BR>
&nbsp;&nbsp;&nbsp;&nbsp;&nbsp;credor et, ut credar, pignora multa dabo,<BR>
a te principium Romano dicimus anno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>75</FONT><BR>
&nbsp;&nbsp;&nbsp;&nbsp;&nbsp;primus de patrio nomine mensis erit.'<BR>
vox rata fit, patrioque vocat de nomine mensem:<BR>
&nbsp;&nbsp;&nbsp;&nbsp;&nbsp;dicitur haec pietas grata fuisse deo.<BR>
et tamen ante omnes Martem coluere priores;<BR>
&nbsp;&nbsp;&nbsp;&nbsp;&nbsp;hoc dederat studiis bellica turba suis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>80</FONT><BR>
Pallada Cecropidae, Minoia Creta Dianam,<BR>
&nbsp;&nbsp;&nbsp;&nbsp;&nbsp;Volcanum tellus Hypsipylaea colit,<BR>
Iunonem Sparte Pelopeiadesque Mycenae,<BR>
&nbsp;&nbsp;&nbsp;&nbsp;&nbsp;pinigerum Fauni Maenalis ora caput:<BR>
Mars Latio venerandus erat, quia praesidet armis;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>85</FONT><BR>
&nbsp;&nbsp;&nbsp;&nbsp;&nbsp;arma ferae genti remque decusque dabant.<BR>
quod si forte vacas, peregrinos inspice fastos:<BR>
&nbsp;&nbsp;&nbsp;&nbsp;&nbsp;mensis in his etiam nomine Martis erit.<BR>
tertius Albanis, quintus fuit ille Faliscis,<BR>
&nbsp;&nbsp;&nbsp;&nbsp;&nbsp;sextus apud populos, Hernica terra, tuos;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>90</FONT><BR>
inter Aricinos Albanaque tempora constat<BR>
&nbsp;&nbsp;&nbsp;&nbsp;&nbsp;factaque Telegoni moenia celsa manu;<BR>
quintum Laurentes, bis quintum Aequiculus acer,<BR>
&nbsp;&nbsp;&nbsp;&nbsp;&nbsp;a tribus hunc primum turba Curensis habet;<BR>
et tibi cum proavis, miles Paeligne, Sabinis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>95</FONT><BR>
&nbsp;&nbsp;&nbsp;&nbsp;&nbsp;convenit; huic genti quartus utrique deus.<BR>
Romulus, hos omnes ut vinceret ordine saltem,<BR>
&nbsp;&nbsp;&nbsp;&nbsp;&nbsp;sanguinis auctori tempora prima dedit.<BR>
nec totidem veteres, quot nunc, habuere Kalendas:<BR>
&nbsp;&nbsp;&nbsp;&nbsp;&nbsp;ille minor geminis mensibus annus erat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>100</FONT><BR>
nondum tradiderat victas victoribus artes<BR>
&nbsp;&nbsp;&nbsp;&nbsp;&nbsp;Graecia, facundum sed male forte genus:<BR>
qui bene pugnabat, Romanam noverat artem;<BR>
&nbsp;&nbsp;&nbsp;&nbsp;&nbsp;mittere qui poterat pila, disertus erat.<BR>
quis tunc aut Hyadas aut Pliadas Atlanteas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>105</FONT><BR>
&nbsp;&nbsp;&nbsp;&nbsp;&nbsp;senserat, aut geminos esse sub axe polos,<BR>
esse duas Arctos, quarum Cynosura petatur<BR>
&nbsp;&nbsp;&nbsp;&nbsp;&nbsp;Sidoniis, Helicen Graia carina notet,<BR>
signaque quae longo frater percenseat anno,<BR>
&nbsp;&nbsp;&nbsp;&nbsp;&nbsp;ire per haec uno mense sororis equos?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>110</FONT><BR>
libera currebant et inobservata per annum<BR>
&nbsp;&nbsp;&nbsp;&nbsp;&nbsp;sidera; constabat sed tamen esse deos.<BR>
non illi caelo labentia signa tenebant,<BR>
&nbsp;&nbsp;&nbsp;&nbsp;&nbsp;sed sua, quae magnum perdere crimen erat,<BR>
illa quidem &lt;e> feno, sed erat reverentia feno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>115</FONT><BR>
&nbsp;&nbsp;&nbsp;&nbsp;&nbsp;quantam nunc aquilas cernis habere tuas.<BR>
pertica suspensos portabat longa maniplos,<BR>
&nbsp;&nbsp;&nbsp;&nbsp;&nbsp;unde maniplaris nomina miles habet.<BR>
ergo animi indociles et adhuc ratione carentes<BR>
&nbsp;&nbsp;&nbsp;&nbsp;&nbsp;mensibus egerunt lustra minora decem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>120</FONT><BR>
annus erat decimum cum luna receperat orbem:<BR>
&nbsp;&nbsp;&nbsp;&nbsp;&nbsp;hic numerus magno tunc in honore fuit,<BR>
seu quia tot digiti, per quos numerare solemus,<BR>
&nbsp;&nbsp;&nbsp;&nbsp;&nbsp;seu quia bis quinto femina mense parit,<BR>
seu quod adusque decem numero crescente venitur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>125</FONT><BR>
&nbsp;&nbsp;&nbsp;&nbsp;&nbsp;principium spatiis sumitur inde novis.<BR>
inde patres centum denos secrevit in orbes<BR>
&nbsp;&nbsp;&nbsp;&nbsp;&nbsp;Romulus, hastatos instituitque decem,<BR>
et totidem princeps, totidem pilanus habebat<BR>
&nbsp;&nbsp;&nbsp;&nbsp;&nbsp;corpora, legitimo quique merebat equo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>130</FONT><BR>
quin etiam partes totidem Titiensibus ille,<BR>
&nbsp;&nbsp;&nbsp;&nbsp;&nbsp;quosque vocant Ramnes, Luceribusque dedit.<BR>
adsuetos igitur numeros servavit in anno;<BR>
&nbsp;&nbsp;&nbsp;&nbsp;&nbsp;hoc luget spatio femina maesta virum.<BR>
neu dubites primae fuerint quin ante Kalendae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>135</FONT><BR>
&nbsp;&nbsp;&nbsp;&nbsp;&nbsp;Martis, ad haec animum signa referre potes.<BR>
laurea flaminibus quae toto perstitit anno<BR>
&nbsp;&nbsp;&nbsp;&nbsp;&nbsp;tollitur, et frondes sunt in honore novae;<BR>
ianua tum regis posita viret arbore Phoebi;<BR>
&nbsp;&nbsp;&nbsp;&nbsp;&nbsp;ante tuas fit idem, Curia prisca, fores.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>140</FONT><BR>
Vesta quoque ut folio niteat velata recenti,<BR>
&nbsp;&nbsp;&nbsp;&nbsp;&nbsp;cedit ab Iliacis laurea cana focis.<BR>
adde quod arcana fieri novus ignis in aede<BR>
&nbsp;&nbsp;&nbsp;&nbsp;&nbsp;dicitur, et vires flamma refecta capit.<BR>
nec mihi parva fides annos hinc isse priores&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>145</FONT><BR>
&nbsp;&nbsp;&nbsp;&nbsp;&nbsp;Anna quod hoc coepta est mense Perenna coli.<BR>
hinc etiam veteres initi memorantur honores<BR>
&nbsp;&nbsp;&nbsp;&nbsp;&nbsp;ad spatium belli, perfide Poene, tui.<BR>
denique quintus ab hoc fuerat Quintilis, et inde<BR>
&nbsp;&nbsp;&nbsp;&nbsp;&nbsp;incipit a numero nomina quisquis habet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>150</FONT><BR>
primus, oliviferis Romam deductus ab arvis,<BR>
&nbsp;&nbsp;&nbsp;&nbsp;&nbsp;Pompilius menses sensit abesse duos,<BR>
sive hoc a Samio doctus, qui posse renasci<BR>
&nbsp;&nbsp;&nbsp;&nbsp;&nbsp;nos putat, Egeria sive monente sua.<BR>
sed tamen errabant etiam nunc tempora, donec&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>155</FONT><BR>
&nbsp;&nbsp;&nbsp;&nbsp;&nbsp;Caesaris in multis haec quoque cura fuit.<BR>
non haec ille deus tantaeque propaginis auctor<BR>
&nbsp;&nbsp;&nbsp;&nbsp;&nbsp;credidit officiis esse minora suis,<BR>
promissumque sibi voluit praenoscere caelum<BR>
&nbsp;&nbsp;&nbsp;&nbsp;&nbsp;nec deus ignotas hospes inire domos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>160</FONT><BR>
ille moras solis, quibus in sua signa rediret,<BR>
&nbsp;&nbsp;&nbsp;&nbsp;&nbsp;traditur exactis disposuisse notis;<BR>
is decies senos ter centum et quinque diebus<BR>
&nbsp;&nbsp;&nbsp;&nbsp;&nbsp;iunxit et a pleno tempora quinta die.<BR>
hic anni modus est: in lustrum accedere debet,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>165</FONT><BR>
&nbsp;&nbsp;&nbsp;&nbsp;&nbsp;quae consummatur partibus, una dies.

</P>

<P>

<B>1. D : K : MAR : NP</B>

</P>

<P>

'Si licet occultos monitus audire deorum<BR>
&nbsp;&nbsp;&nbsp;&nbsp;&nbsp;vatibus, ut certe fama licere putat,<BR>
cum sis officiis, Gradive, virilibus aptus,<BR>
&nbsp;&nbsp;&nbsp;&nbsp;&nbsp;dic mihi matronae cur tua festa colant.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>170</FONT><BR>
sic ego. sic posita dixit mihi casside Mavors<BR>
&nbsp;&nbsp;&nbsp;&nbsp;&nbsp;(sed tamen in dextra missilis hasta fuit):<BR>
'nunc primum studiis pacis deus utilis armis<BR>
&nbsp;&nbsp;&nbsp;&nbsp;&nbsp;advocor, et gressus in nova castra fero.<BR>
nec piget incepti: iuvat hac quoque parte morari,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>175</FONT><BR>
&nbsp;&nbsp;&nbsp;&nbsp;&nbsp;hoc solam ne se posse Minerva putet.<BR>
disce, Latinorum vates operose dierum,<BR>
&nbsp;&nbsp;&nbsp;&nbsp;&nbsp;quod petis, et memori pectore dicta nota.<BR>
parva fuit, si prima velis elementa referre,<BR>
&nbsp;&nbsp;&nbsp;&nbsp;&nbsp;Roma, sed in parva spes tamen huius erat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>180</FONT><BR>
moenia iam stabant, populis angusta futuris,<BR>
&nbsp;&nbsp;&nbsp;&nbsp;&nbsp;credita sed turbae tum nimis ampla suae.<BR>
quae fuerit nostri si quaeris regia nati,<BR>
&nbsp;&nbsp;&nbsp;&nbsp;&nbsp;aspice de canna straminibusque domum.<BR>
in stipula placidi capiebat munera somni,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>185</FONT><BR>
&nbsp;&nbsp;&nbsp;&nbsp;&nbsp;et tamen ex illo venit in astra toro.<BR>
iamque loco maius nomen Romanus habebat,<BR>
&nbsp;&nbsp;&nbsp;&nbsp;&nbsp;nec coniunx illi nec socer ullus erat.<BR>
spernebant generos inopes vicinia dives,<BR>
&nbsp;&nbsp;&nbsp;&nbsp;&nbsp;et male credebar sanguinis auctor ego.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>190</FONT><BR>
in stabulis habitasse et oves pavisse nocebat<BR>
&nbsp;&nbsp;&nbsp;&nbsp;&nbsp;iugeraque inculti pauca tenere soli.<BR>
cum pare quaeque suo coeunt volucresque feraeque<BR>
&nbsp;&nbsp;&nbsp;&nbsp;&nbsp;atque aliquam de qua procreet anguis habet.<BR>
extremis dantur conubia gentibus: at quae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>195</FONT><BR>
&nbsp;&nbsp;&nbsp;&nbsp;&nbsp;Romano vellet nubere nulla fuit.<BR>
indolui patriamque dedi tibi, Romule, mentem.<BR>
&nbsp;&nbsp;&nbsp;&nbsp;&nbsp;"tolle preces", dixi "quod petis arma dabunt."<BR>
festa parat Conso. Consus tibi cetera dicet,<BR>
&nbsp;&nbsp;&nbsp;&nbsp;&nbsp;illa facta die dum sua sacra canet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>200</FONT><BR>
intumuere Cures et quos dolor attigit idem:<BR>
&nbsp;&nbsp;&nbsp;&nbsp;&nbsp;tum primum generis intulit arma socer.<BR>
iamque fere raptae matrum quoque nomen habebant,<BR>
&nbsp;&nbsp;&nbsp;&nbsp;&nbsp;tractaque erant longa bella propinqua mora:<BR>
conveniunt nuptae dictam Iunonis in aedem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>205</FONT><BR>
&nbsp;&nbsp;&nbsp;&nbsp;&nbsp;quas inter mea sic est nurus ausa loqui:<BR>
"o pariter raptae, quoniam hoc commune tenemus,<BR>
&nbsp;&nbsp;&nbsp;&nbsp;&nbsp;non ultra lente possumus esse piae.<BR>
stant acies: sed utra di sint pro parte rogandi<BR>
&nbsp;&nbsp;&nbsp;&nbsp;&nbsp;eligite; hinc coniunx, hinc pater arma tenet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>210</FONT><BR>
quaerendum est viduae fieri malitis an orbae.<BR>
&nbsp;&nbsp;&nbsp;&nbsp;&nbsp;consilium vobis forte piumque dabo."<BR>
consilium dederat: parent, crinesque resolvunt<BR>
&nbsp;&nbsp;&nbsp;&nbsp;&nbsp;maestaque funerea corpora veste tegunt.<BR>
iam steterant acies ferro mortique paratae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>215</FONT><BR>
&nbsp;&nbsp;&nbsp;&nbsp;&nbsp;iam lituus pugnae signa daturus erat,<BR>
cum raptae veniunt inter patresque virosque,<BR>
&nbsp;&nbsp;&nbsp;&nbsp;&nbsp;inque sinu natos, pignora cara, tenent.<BR>
ut medium campi scissis tetigere capillis,<BR>
&nbsp;&nbsp;&nbsp;&nbsp;&nbsp;in terram posito procubuere genu;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>220</FONT><BR>
et, quasi sentirent, blando clamore nepotes<BR>
&nbsp;&nbsp;&nbsp;&nbsp;&nbsp;tendebant ad avos bracchia parva suos.<BR>
qui poterat, clamabat avum tum denique visum,<BR>
&nbsp;&nbsp;&nbsp;&nbsp;&nbsp;et, qui vix poterat, posse coactus erat.<BR>
tela viris animique cadunt, gladiisque remotis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>225</FONT><BR>
&nbsp;&nbsp;&nbsp;&nbsp;&nbsp;dant soceri generis accipiuntque manus,<BR>
laudatasque tenent natas, scutoque nepotem<BR>
&nbsp;&nbsp;&nbsp;&nbsp;&nbsp;fert avus: hic scuti dulcior usus erat.<BR>
inde ~diem quae prima~ meas celebrare Kalendas<BR>
&nbsp;&nbsp;&nbsp;&nbsp;&nbsp;Oebaliae matres non leve munus habent,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>230</FONT><BR>
aut quia committi strictis mucronibus ausae<BR>
&nbsp;&nbsp;&nbsp;&nbsp;&nbsp;finierant lacrimis Martia bella suis;<BR>
vel quod erat de me feliciter Ilia mater<BR>
&nbsp;&nbsp;&nbsp;&nbsp;&nbsp;rite colunt matres sacra diemque meum.<BR>
quid quod hiems adoperta gelu tum denique cedit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>235</FONT><BR>
&nbsp;&nbsp;&nbsp;&nbsp;&nbsp;et pereunt lapsae sole tepente nives;<BR>
arboribus redeunt detonsae frigore frondes,<BR>
&nbsp;&nbsp;&nbsp;&nbsp;&nbsp;uvidaque in tenero palmite gemma tumet;<BR>
quaeque diu latuit, nunc, se qua tollat in auras,<BR>
&nbsp;&nbsp;&nbsp;&nbsp;&nbsp;fertilis occultas invenit herba vias?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>240</FONT><BR>
nunc fecundus ager, pecoris nunc hora creandi,<BR>
&nbsp;&nbsp;&nbsp;&nbsp;&nbsp;nunc avis in ramo tecta laremque parat.<BR>
tempora iure colunt Latiae fecunda parentes,<BR>
&nbsp;&nbsp;&nbsp;&nbsp;&nbsp;quarum militiam votaque partus habet.<BR>
adde quod, excubias ubi rex Romanus agebat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>245</FONT><BR>
&nbsp;&nbsp;&nbsp;&nbsp;&nbsp;qui nunc Esquilias nomina collis habet,<BR>
illic a nuribus Iunoni templa Latinis<BR>
&nbsp;&nbsp;&nbsp;&nbsp;&nbsp;hac sunt, si memini, publica facta die.<BR>
quid moror et variis onero tua pectora causis?<BR>
&nbsp;&nbsp;&nbsp;&nbsp;&nbsp;eminet ante oculos quod petis ecce tuos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>250</FONT><BR>
mater amat nuptas: matris me turba frequentat.<BR>
&nbsp;&nbsp;&nbsp;&nbsp;&nbsp;haec nos praecipue tam pia causa decet.'<BR>
ferte deae flores: gaudet florentibus herbis<BR>
&nbsp;&nbsp;&nbsp;&nbsp;&nbsp;haec dea; de tenero cingite flore caput:<BR>
dicite 'tu nobis lucem, Lucina, dedisti':&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>255</FONT><BR>
&nbsp;&nbsp;&nbsp;&nbsp;&nbsp;dicite 'tu voto parturientis ades.'<BR>
siqua tamen gravida est, resoluto crine precetur<BR>
&nbsp;&nbsp;&nbsp;&nbsp;&nbsp;ut solvat partus molliter illa suos.<BR>
Quis mihi nunc dicet quare caelestia Martis<BR>
&nbsp;&nbsp;&nbsp;&nbsp;&nbsp;arma ferant Salii Mamuriumque canant?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>260</FONT><BR>
nympha, mone, nemori stagnoque operata Dianae;<BR>
&nbsp;&nbsp;&nbsp;&nbsp;&nbsp;nympha, Numae coniunx, ad tua facta veni.<BR>
vallis Aricinae silva praecinctus opaca<BR>
&nbsp;&nbsp;&nbsp;&nbsp;&nbsp;est lacus, antiqua religione sacer;<BR>
hic latet Hippolytus loris direptus equorum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>265</FONT><BR>
&nbsp;&nbsp;&nbsp;&nbsp;&nbsp;unde nemus nullis illud aditur equis.<BR>
licia dependent longas velantia saepes,<BR>
&nbsp;&nbsp;&nbsp;&nbsp;&nbsp;et posita est meritae multa tabella deae.<BR>
saepe potens voti, frontem redimita coronis,<BR>
&nbsp;&nbsp;&nbsp;&nbsp;&nbsp;femina lucentes portat ab Urbe faces.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>270</FONT><BR>
regna tenent fortes manibus pedibusque fugaces,<BR>
&nbsp;&nbsp;&nbsp;&nbsp;&nbsp;et perit exemplo postmodo quisque suo.<BR>
defluit incerto lapidosus murmure rivus:<BR>
&nbsp;&nbsp;&nbsp;&nbsp;&nbsp;saepe, sed exiguis haustibus, inde bibi.<BR>
Egeria est quae praebet aquas, dea grata Camenis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>275</FONT><BR>
&nbsp;&nbsp;&nbsp;&nbsp;&nbsp;illa Numae coniunx consiliumque fuit.<BR>
principio nimium promptos ad bella Quirites<BR>
&nbsp;&nbsp;&nbsp;&nbsp;&nbsp;molliri placuit iure deumque metu.<BR>
inde datae leges, ne firmior omnia posset,<BR>
&nbsp;&nbsp;&nbsp;&nbsp;&nbsp;coeptaque sunt pure tradita sacra coli.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>280</FONT><BR>
exuitur feritas, armisque potentius aequum est,<BR>
&nbsp;&nbsp;&nbsp;&nbsp;&nbsp;et cum cive pudet conseruisse manus,<BR>
atque aliquis, modo trux, visa iam vertitur ara<BR>
&nbsp;&nbsp;&nbsp;&nbsp;&nbsp;vinaque dat tepidis farraque salsa focis.<BR>
ecce deum genitor rutilas per nubila flammas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>285</FONT><BR>
&nbsp;&nbsp;&nbsp;&nbsp;&nbsp;spargit, et effusis aethera siccat aquis.<BR>
non alias missi cecidere frequentius ignes:<BR>
&nbsp;&nbsp;&nbsp;&nbsp;&nbsp;rex pavet et volgi pectora terror habet.<BR>
cui dea 'ne nimium terrere: piabile fulmen<BR>
&nbsp;&nbsp;&nbsp;&nbsp;&nbsp;est' ait 'et saevi flectitur ira Iovis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>290</FONT><BR>
sed poterunt ritum Picus Faunusque piandi<BR>
&nbsp;&nbsp;&nbsp;&nbsp;&nbsp;tradere, Romani numen utrumque soli.<BR>
nec sine vi tradent: adhibe tu vincula captis';<BR>
&nbsp;&nbsp;&nbsp;&nbsp;&nbsp;atque ita qua possint edidit arte capi.<BR>
lucus Aventino suberat niger ilicis umbra,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>295</FONT><BR>
&nbsp;&nbsp;&nbsp;&nbsp;&nbsp;quo posses viso dicere 'numen inest'.<BR>
in medio gramen, muscoque adoperta virenti<BR>
&nbsp;&nbsp;&nbsp;&nbsp;&nbsp;manabat saxo vena perennis aquae;<BR>
inde fere soli Faunus Picusque bibebant:<BR>
&nbsp;&nbsp;&nbsp;&nbsp;&nbsp;huc venit et fonti rex Numa mactat ovem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>300</FONT><BR>
plenaque odorati disponit pocula Bacchi,<BR>
&nbsp;&nbsp;&nbsp;&nbsp;&nbsp;cumque suis antro conditus ipse latet.<BR>
ad solitos veniunt silvestria numina fontes<BR>
&nbsp;&nbsp;&nbsp;&nbsp;&nbsp;et relevant multo pectora sicca mero.<BR>
vina quies sequitur: gelido Numa prodit ab antro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>305</FONT><BR>
&nbsp;&nbsp;&nbsp;&nbsp;&nbsp;vinclaque sopitas addit in arta manus.<BR>
somnus ut abscessit, pugnando vincula temptant<BR>
&nbsp;&nbsp;&nbsp;&nbsp;&nbsp;rumpere; pugnantes fortius illa tenent.<BR>
tum Numa: 'di nemorum, factis ignoscite nostris<BR>
&nbsp;&nbsp;&nbsp;&nbsp;&nbsp;si scelus ingenio scitis abesse meo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>310</FONT><BR>
quoque modo possit fulmen monstrate piari.'<BR>
&nbsp;&nbsp;&nbsp;&nbsp;&nbsp;sic Numa; sic quatiens cornua Faunus ait:<BR>
'magna petis, nec quae monitu tibi discere nostro<BR>
&nbsp;&nbsp;&nbsp;&nbsp;&nbsp;fas sit: habent fines numina nostra suos.<BR>
di sumus agrestes et qui dominemur in altis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>315</FONT><BR>
&nbsp;&nbsp;&nbsp;&nbsp;&nbsp;montibus; arbitrium est in sua tecta Iovi.<BR>
hunc tu non poteris per te deducere caelo,<BR>
&nbsp;&nbsp;&nbsp;&nbsp;&nbsp;at poteris nostra forsitan usus ope.'<BR>
dixerat haec Faunus; par est sententia Pici.<BR>
&nbsp;&nbsp;&nbsp;&nbsp;&nbsp;'deme tamen nobis vincula', Picus ait,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>320</FONT><BR>
'Iuppiter huc veniet, valida perductus ab arte:<BR>
&nbsp;&nbsp;&nbsp;&nbsp;&nbsp;nubila promissi Styx mihi testis erit.'<BR>
emissi laqueis quid agant, quae carmina dicant,<BR>
&nbsp;&nbsp;&nbsp;&nbsp;&nbsp;quaque trahant superis sedibus arte Iovem<BR>
scire nefas homini. nobis concessa canentur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>325</FONT><BR>
&nbsp;&nbsp;&nbsp;&nbsp;&nbsp;quaeque pio dici vatis ab ore licet.<BR>
eliciunt caelo te, Iuppiter; unde minores<BR>
&nbsp;&nbsp;&nbsp;&nbsp;&nbsp;nunc quoque te celebrant Eliciumque vocant.<BR>
constat Aventinae tremuisse cacumina silvae,<BR>
&nbsp;&nbsp;&nbsp;&nbsp;&nbsp;terraque subsedit pondere pressa Iovis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>330</FONT><BR>
corda micant regis totoque e corpore sanguis<BR>
&nbsp;&nbsp;&nbsp;&nbsp;&nbsp;fugit et hirsutae deriguere comae.<BR>
ut rediit animus, 'da certa piamina' dixit<BR>
&nbsp;&nbsp;&nbsp;&nbsp;&nbsp;'fulminis, altorum rexque paterque deum,<BR>
si tua contigimus manibus donaria puris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>335</FONT><BR>
&nbsp;&nbsp;&nbsp;&nbsp;&nbsp;hoc quoque quod petitur si pia lingua rogat.'<BR>
adnuit oranti, sed verum ambage remota<BR>
&nbsp;&nbsp;&nbsp;&nbsp;&nbsp;abdidit et dubio terruit ore virum.<BR>
'caede caput' dixit; cui rex 'parebimus' inquit;<BR>
&nbsp;&nbsp;&nbsp;&nbsp;&nbsp;'caedenda est hortis eruta cepa meis.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>340</FONT><BR>
addidit hic 'hominis'; 'sumes' ait ille 'capillos.'<BR>
&nbsp;&nbsp;&nbsp;&nbsp;&nbsp;postulat hic animam; cui Numa 'piscis' ait.<BR>
risit, et 'his' inquit 'facito mea tela procures,<BR>
&nbsp;&nbsp;&nbsp;&nbsp;&nbsp;o vir conloquio non abigende deum.<BR>
sed tibi, protulerit cum totum crastinus orbem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>345</FONT><BR>
&nbsp;&nbsp;&nbsp;&nbsp;&nbsp;Cynthius, imperii pignora certa dabo.'<BR>
dixit et ingenti tonitru super aethera motum<BR>
&nbsp;&nbsp;&nbsp;&nbsp;&nbsp;fertur, adorantem destituitque Numam.<BR>
ille redit laetus memoratque Quiritibus acta:<BR>
&nbsp;&nbsp;&nbsp;&nbsp;&nbsp;tarda venit dictis difficilisque fides.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>350</FONT><BR>
'at certe credemur' ait 'si verba sequetur<BR>
&nbsp;&nbsp;&nbsp;&nbsp;&nbsp;exitus: en audi crastina, quisquis ades.<BR>
protulerit terris cum totum Cynthius orbem,<BR>
&nbsp;&nbsp;&nbsp;&nbsp;&nbsp;Iuppiter imperii pignora certa dabit.'<BR>
discedunt dubii, promissaque tarda videntur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>355</FONT><BR>
&nbsp;&nbsp;&nbsp;&nbsp;&nbsp;dependetque fides a veniente die.<BR>
mollis erat tellus rorata mane pruina:<BR>
&nbsp;&nbsp;&nbsp;&nbsp;&nbsp;ante sui populus limina regis adest.<BR>
prodit et in solio medius consedit acerno;<BR>
&nbsp;&nbsp;&nbsp;&nbsp;&nbsp;innumeri circa stantque silentque viri.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>360</FONT><BR>
ortus erat summo tantummodo margine Phoebus:<BR>
&nbsp;&nbsp;&nbsp;&nbsp;&nbsp;sollicitae mentes speque metuque pavent.<BR>
constitit atque caput niveo velatus amictu<BR>
&nbsp;&nbsp;&nbsp;&nbsp;&nbsp;iam bene dis notas sustulit ille manus,<BR>
atque ita 'tempus adest promissi muneris' inquit;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>365</FONT><BR>
&nbsp;&nbsp;&nbsp;&nbsp;&nbsp;'pollicitam dictis, Iuppiter, adde fidem.'<BR>
dum loquitur, totum iam sol emoverat orbem,<BR>
&nbsp;&nbsp;&nbsp;&nbsp;&nbsp;et gravis aetherio venit ab axe fragor.<BR>
ter tonuit sine nube deus, tria fulgura misit.<BR>
&nbsp;&nbsp;&nbsp;&nbsp;&nbsp;credite dicenti: mira sed acta loquor:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>370</FONT><BR>
a media caelum regione dehiscere coepit:<BR>
&nbsp;&nbsp;&nbsp;&nbsp;&nbsp;summisere oculos cum duce turba suo.<BR>
ecce levi scutum versatum leniter aura<BR>
&nbsp;&nbsp;&nbsp;&nbsp;&nbsp;decidit: a populo clamor ad astra venit.<BR>
tollit humo munus caesa prius ille iuvenca&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>375</FONT><BR>
&nbsp;&nbsp;&nbsp;&nbsp;&nbsp;quae dederat nulli colla premenda iugo,<BR>
idque ancile vocat, quod ab omni parte recisum est,<BR>
&nbsp;&nbsp;&nbsp;&nbsp;&nbsp;quaque notes oculis angulus omnis abest.<BR>
tum, memor imperii sortem consistere in illo,<BR>
&nbsp;&nbsp;&nbsp;&nbsp;&nbsp;consilium multae calliditatis init:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>380</FONT><BR>
plura iubet fieri simili caelata figura,<BR>
&nbsp;&nbsp;&nbsp;&nbsp;&nbsp;error ut ante oculos insidiantis eat.<BR>
Mamurius, morum fabraene exactior artis<BR>
&nbsp;&nbsp;&nbsp;&nbsp;&nbsp;difficile est, illud, dicere, clausit opus.<BR>
cui Numa munificus 'facti pete praemia' dixit:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>385</FONT><BR>
&nbsp;&nbsp;&nbsp;&nbsp;&nbsp;'si mea nota fides, inrita nulla petes.'<BR>
iam dederat Saliis a saltu nomina ducta<BR>
&nbsp;&nbsp;&nbsp;&nbsp;&nbsp;armaque et ad certos verba canenda modos;<BR>
tum sic Mamurius: 'merces mihi gloria detur,<BR>
&nbsp;&nbsp;&nbsp;&nbsp;&nbsp;nominaque extremo carmine nostra sonent.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>390</FONT><BR>
inde sacerdotes operi promissa vetusto<BR>
&nbsp;&nbsp;&nbsp;&nbsp;&nbsp;praemia persolvunt Mamuriumque vocant.<BR>
Nubere siqua voles, quamvis properabitis ambo,<BR>
&nbsp;&nbsp;&nbsp;&nbsp;&nbsp;differ; habent parvae commoda magna morae.<BR>
arma movent pugnas, pugna est aliena maritis;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>395</FONT><BR>
&nbsp;&nbsp;&nbsp;&nbsp;&nbsp;condita cum fuerint, aptius omen erit.<BR>
His etiam coniunx apicati cincta Dialis<BR>
&nbsp;&nbsp;&nbsp;&nbsp;&nbsp;lucibus impexas debet habere comas.

</P>

<P>

<B>(2. E F) 3. F C (4. G C)</B>

</P>

<P>

Tertia nox de mense suos ubi moverit ortus<BR>
&nbsp;&nbsp;&nbsp;&nbsp;&nbsp;conditus e geminis Piscibus alter erit.<BR>
nam duo sunt: Austris hic est, Aquilonibus ille<BR>
&nbsp;&nbsp;&nbsp;&nbsp;&nbsp;proximus; a vento nomen uterque tenet.

</P>

<P>

<B>5. H C</B>

</P>

<P>

Cum croceis rorare genis Tithonia coniunx<BR>
&nbsp;&nbsp;&nbsp;&nbsp;&nbsp;coeperit et quintae tempora lucis aget,<BR>
sive est Arctophylax, sive est piger ille Bootes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>405</FONT><BR>
&nbsp;&nbsp;&nbsp;&nbsp;&nbsp;mergetur visus effugietque tuos.<BR>
at non effugiet Vindemitor: hoc quoque causam<BR>
&nbsp;&nbsp;&nbsp;&nbsp;&nbsp;unde trahat sidus parva docere mora est.<BR>
Ampelon intonsum satyro nymphaque creatum<BR>
&nbsp;&nbsp;&nbsp;&nbsp;&nbsp;fertur in Ismariis Bacchus amasse iugis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>410</FONT><BR>
tradidit huic vitem pendentem frondibus ulmi,<BR>
&nbsp;&nbsp;&nbsp;&nbsp;&nbsp;quae nunc de pueri nomine nomen habet.<BR>
dum legit in ramo pictas temerarius uvas,<BR>
&nbsp;&nbsp;&nbsp;&nbsp;&nbsp;decidit: amissum Liber in astra tulit.

</P>

<P>

<B>6. A NP</B>

</P>

<P>

Sextus ubi Oceano clivosum scandit Olympum<BR>
&nbsp;&nbsp;&nbsp;&nbsp;&nbsp;Phoebus et alatis aethera carpit equis,<BR>
quisquis ades castaeque colis penetralia Vestae,<BR>
&nbsp;&nbsp;&nbsp;&nbsp;&nbsp;gratare, Iliacis turaque pone focis.<BR>
Caesaris innumeris, quos maluit ille mereri,<BR>
&nbsp;&nbsp;&nbsp;&nbsp;&nbsp;accessit titulis pontificalis honor.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>420</FONT><BR>
ignibus aeternis aeterni numina praesunt<BR>
&nbsp;&nbsp;&nbsp;&nbsp;&nbsp;Caesaris: imperii pignora iuncta vides.<BR>
di veteris Troiae, dignissima praeda ferenti,<BR>
&nbsp;&nbsp;&nbsp;&nbsp;&nbsp;qua gravis Aeneas tutus ab hoste fuit,<BR>
ortus ab Aenea tangit cognata sacerdos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>425</FONT><BR>
&nbsp;&nbsp;&nbsp;&nbsp;&nbsp;numina: cognatum, Vesta, tuere caput.<BR>
quos sancta fovet ille manu, bene vivitis, ignes:<BR>
&nbsp;&nbsp;&nbsp;&nbsp;&nbsp;vivite inexstincti, flammaque duxque, precor.

</P>

<P>

<B>7. B NON : F</B>

</P>

<P>

Una nota est Marti Nonis, sacrata quod illis<BR>
&nbsp;&nbsp;&nbsp;&nbsp;&nbsp;templa putant lucos Veiovis ante duos.<BR>
Romulus, ut saxo lucum circumdedit alto,<BR>
&nbsp;&nbsp;&nbsp;&nbsp;&nbsp;'quilibet huc' inquit 'confuge; tutus eris.'<BR>
o quam de tenui Romanus origine crevit,<BR>
&nbsp;&nbsp;&nbsp;&nbsp;&nbsp;turba vetus quam non invidiosa fuit!<BR>
ne tamen ignaro novitas tibi nominis obstet,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>435</FONT><BR>
&nbsp;&nbsp;&nbsp;&nbsp;&nbsp;disce quis iste deus, curve vocetur ita.<BR>
Iuppiter est iuvenis: iuvenales aspice voltus;<BR>
&nbsp;&nbsp;&nbsp;&nbsp;&nbsp;aspice deinde manum: fulmina nulla tenet.<BR>
fulmina post ausos caelum adfectare Gigantas<BR>
&nbsp;&nbsp;&nbsp;&nbsp;&nbsp;sumpta Iovi: primo tempore inermis erat;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>440</FONT><BR>
ignibus Ossa novis et Pelion altius Ossa<BR>
&nbsp;&nbsp;&nbsp;&nbsp;&nbsp;arsit et in solida fixus Olympus humo.<BR>
stat quoque capra simul: nymphae pavisse feruntur<BR>
&nbsp;&nbsp;&nbsp;&nbsp;&nbsp;Cretides, infanti lac dedit illa Iovi.<BR>
nunc vocor ad nomen: vegrandia farra coloni&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>445</FONT><BR>
&nbsp;&nbsp;&nbsp;&nbsp;&nbsp;quae male creverunt, vescaque parva vocant;<BR>
vis ea si verbi est, cur non ego Veiovis aedem<BR>
&nbsp;&nbsp;&nbsp;&nbsp;&nbsp;aedem non magni suspicer esse Iovis?<BR>
Iamque ubi caeruleum variabunt sidera caelum,<BR>
&nbsp;&nbsp;&nbsp;&nbsp;&nbsp;suspice: Gorgonei colla videbis equi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>450</FONT><BR>
creditur hic caesae gravida cervice Medusae<BR>
&nbsp;&nbsp;&nbsp;&nbsp;&nbsp;sanguine respersis prosiluisse iubis.<BR>
huic supra nubes et subter sidera lapso<BR>
&nbsp;&nbsp;&nbsp;&nbsp;&nbsp;caelum pro terra, pro pede pinna fuit;<BR>
iamque indignanti nova frena receperat ore&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>455</FONT><BR>
&nbsp;&nbsp;&nbsp;&nbsp;&nbsp;cum levis Aonias ungula fodit aquas.<BR>
nunc fruitur caelo, quod pinnis ante petebat,<BR>
&nbsp;&nbsp;&nbsp;&nbsp;&nbsp;et nitidus stellis quinque decemque micat.

</P>

<P>

<B>8. CF</B>
</P>

<P>


Protinus aspicies venienti nocte Coronam<BR>
&nbsp;&nbsp;&nbsp;&nbsp;&nbsp;Cnosida: Theseo crimine facta dea est.<BR>
iam bene periuro mutarat coniuge Bacchum<BR>
&nbsp;&nbsp;&nbsp;&nbsp;&nbsp;quae dedit ingrato fila legenda viro;<BR>
sorte tori gaudens 'quid flebam rustica?' dixit;<BR>
&nbsp;&nbsp;&nbsp;&nbsp;&nbsp;'utiliter nobis perfidus ille fuit.'<BR>
interea Liber depexos crinibus Indos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>465</FONT><BR>
&nbsp;&nbsp;&nbsp;&nbsp;&nbsp;vicit, et Eoo dives ab orbe redit.<BR>
inter captivas facie praestante puellas<BR>
&nbsp;&nbsp;&nbsp;&nbsp;&nbsp;grata nimis Baccho filia regis erat.<BR>
flebat amans coniunx, spatiataque litore curvo<BR>
&nbsp;&nbsp;&nbsp;&nbsp;&nbsp;edidit incultis talia verba comis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>470</FONT><BR>
'en iterum, fluctus, similes audite querellas.<BR>
&nbsp;&nbsp;&nbsp;&nbsp;&nbsp;en iterum lacrimas accipe, harena, meas.<BR>
dicebam, memini, "periure et perfide Theseu!"<BR>
&nbsp;&nbsp;&nbsp;&nbsp;&nbsp;ille abiit, eadem crimina Bacchus habet.<BR>
nunc quoque "nulla viro" clamabo "femina credat";&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>475</FONT><BR>
&nbsp;&nbsp;&nbsp;&nbsp;&nbsp;nomine mutato causa relata mea est.<BR>
o utinam mea sors qua primum coeperat isset,<BR>
&nbsp;&nbsp;&nbsp;&nbsp;&nbsp;iamque ego praesenti tempore nulla forem.<BR>
quid me desertis morituram, Liber, harenis<BR>
&nbsp;&nbsp;&nbsp;&nbsp;&nbsp;servabas? potui dedoluisse semel.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>480</FONT><BR>
Bacche levis leviorque tuis, quae tempora cingunt,<BR>
&nbsp;&nbsp;&nbsp;&nbsp;&nbsp;frondibus, in lacrimas cognite Bacche meas,<BR>
ausus es ante oculos adducta paelice nostros<BR>
&nbsp;&nbsp;&nbsp;&nbsp;&nbsp;tam bene compositum sollicitare torum?<BR>
heu ubi pacta fides? ubi quae iurare solebas?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>485</FONT><BR>
&nbsp;&nbsp;&nbsp;&nbsp;&nbsp;me miseram, quotiens haec ego verba loquar?<BR>
Thesea culpabas fallacemque ipse vocabas:<BR>
&nbsp;&nbsp;&nbsp;&nbsp;&nbsp;iudicio peccas turpius ipse tuo.<BR>
ne sciat haec quisquam tacitisque doloribus urar,<BR>
&nbsp;&nbsp;&nbsp;&nbsp;&nbsp;ne totiens falli digna fuisse puter.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>490</FONT><BR>
praecipue cupiam celari Thesea, ne te<BR>
&nbsp;&nbsp;&nbsp;&nbsp;&nbsp;consortem culpae gaudeat esse suae.<BR>
at, puto, praeposita est fuscae mihi candida paelex!<BR>
&nbsp;&nbsp;&nbsp;&nbsp;&nbsp;eveniat nostris hostibus ille color.<BR>
quid tamen hoc refert? vitio tibi gratior ipso est.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>495</FONT><BR>
&nbsp;&nbsp;&nbsp;&nbsp;&nbsp;quid facis? amplexus inquinat illa tuos.<BR>
Bacche, fidem praesta, nec praefer amoribus ullam<BR>
&nbsp;&nbsp;&nbsp;&nbsp;&nbsp;coniugis: adsuevi semper amare virum.<BR>
ceperunt matrem formosi cornua tauri,<BR>
&nbsp;&nbsp;&nbsp;&nbsp;&nbsp;me tua; at hic laudi est, ille pudendus amor.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>500</FONT><BR>
ne noceat quod amo: neque enim tibi, Bacche, nocebat<BR>
&nbsp;&nbsp;&nbsp;&nbsp;&nbsp;quod flammas nobis fassus es ipse tuas.<BR>
nec, quod nos uris, mirum facis: ortus in igne<BR>
&nbsp;&nbsp;&nbsp;&nbsp;&nbsp;diceris, et patria raptus ab igne manu.<BR>
illa ego sum cui tu solitus promittere caelum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>505</FONT><BR>
&nbsp;&nbsp;&nbsp;&nbsp;&nbsp;ei mihi, pro caelo qualia dona fero!'<BR>
dixerat; audibat iamdudum verba querentis<BR>
&nbsp;&nbsp;&nbsp;&nbsp;&nbsp;Liber, ut a tergo forte secutus erat.<BR>
occupat amplexu lacrimasque per oscula siccat,<BR>
&nbsp;&nbsp;&nbsp;&nbsp;&nbsp;et 'pariter caeli summa petamus' ait:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>510</FONT><BR>
'tu mihi iuncta toro mihi iuncta vocabula sumes,<BR>
&nbsp;&nbsp;&nbsp;&nbsp;&nbsp;nam tibi mutatae Libera nomen erit,<BR>
sintque tuae tecum faciam monimenta coronae,<BR>
&nbsp;&nbsp;&nbsp;&nbsp;&nbsp;Volcanus Veneri quam dedit, illa tibi.'<BR>
dicta facit, gemmasque novem transformat in ignes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>515</FONT><BR>
&nbsp;&nbsp;&nbsp;&nbsp;&nbsp;aurea per stellas nunc micat illa novem.

</P>

<P>

<B>(9. DC) (10. EC) (11. FC)</B><BR>
<B>(12. GC) (13. H EN) 14. A EQVIRR : NP</B>

</P>

<P>


Sex ubi sustulerit, totidem demerserit orbes<BR>
&nbsp;&nbsp;&nbsp;&nbsp;&nbsp;purpureum rapido qui vehit axe diem,<BR>
altera gramineo spectabis Equirria Campo,<BR>
&nbsp;&nbsp;&nbsp;&nbsp;&nbsp;quem Tiberis curvis in latus urget aquis;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>520</FONT><BR>
qui tamen eiecta si forte tenebitur unda,<BR>
&nbsp;&nbsp;&nbsp;&nbsp;&nbsp;Caelius accipiat pulverulentus equos.

</P>

<P>

<B>15. B EID : NP</B> 

</P>

<P>

Idibus est Annae festum geniale Perennae<BR>
&nbsp;&nbsp;&nbsp;&nbsp;&nbsp;non procul a ripis, advena Thybri, tuis.<BR>
plebs venit ac virides passim disiecta per herbas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>525</FONT><BR>
&nbsp;&nbsp;&nbsp;&nbsp;&nbsp;potat, et accumbit cum pare quisque sua.<BR>
sub Iove pars durat, pauci tentoria ponunt,<BR>
&nbsp;&nbsp;&nbsp;&nbsp;&nbsp;sunt quibus e ramis frondea facta casa est;<BR>
pars, ubi pro rigidis calamos statuere columnis,<BR>
&nbsp;&nbsp;&nbsp;&nbsp;&nbsp;desuper extentas imposuere togas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>530</FONT><BR>
sole tamen vinoque calent annosque precantur<BR>
&nbsp;&nbsp;&nbsp;&nbsp;&nbsp;quot sumant cyathos, ad numerumque bibunt.<BR>
invenies illic qui Nestoris ebibat annos,<BR>
&nbsp;&nbsp;&nbsp;&nbsp;&nbsp;quae sit per calices facta Sibylla suos.<BR>
illic et cantant quicquid didicere theatris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>535</FONT><BR>
&nbsp;&nbsp;&nbsp;&nbsp;&nbsp;et iactant faciles ad sua verba manus,<BR>
et ducunt posito duras cratere choreas,<BR>
&nbsp;&nbsp;&nbsp;&nbsp;&nbsp;cultaque diffusis saltat amica comis.<BR>
cum redeunt, titubant et sunt spectacula volgi,<BR>
&nbsp;&nbsp;&nbsp;&nbsp;&nbsp;et fortunatos obvia turba vocat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>540</FONT><BR>
occurrit nuper (visa est mihi digna relatu)<BR>
&nbsp;&nbsp;&nbsp;&nbsp;&nbsp;pompa: senem potum pota trahebat anus.<BR>
quae tamen haec dea sit quoniam rumoribus errat,<BR>
&nbsp;&nbsp;&nbsp;&nbsp;&nbsp;fabula proposito nulla tegenda meo.<BR>
arserat Aeneae Dido miserabilis igne,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>545</FONT><BR>
&nbsp;&nbsp;&nbsp;&nbsp;&nbsp;arserat exstructis in sua fata rogis,<BR>
compositusque cinis, tumulique in marmore carmen<BR>
&nbsp;&nbsp;&nbsp;&nbsp;&nbsp;hoc breve, quod moriens ipsa reliquit, erat:<BR>
praebvit Aeneas et cavsam mortis et ensem:<BR>
&nbsp;&nbsp;&nbsp;&nbsp;&nbsp;ipsa sva Dido concidit vsa manv.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>550</FONT><BR>
protinus invadunt Numidae sine vindice regnum,<BR>
&nbsp;&nbsp;&nbsp;&nbsp;&nbsp;et potitur capta Maurus Iarba domo,<BR>
seque memor spretum 'thalamis tamen' inquit 'Elissae<BR>
&nbsp;&nbsp;&nbsp;&nbsp;&nbsp;en ego, quem totiens reppulit illa, fruor.'<BR>
diffugiunt Tyrii quo quemque agit error, ut olim&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>555</FONT><BR>
&nbsp;&nbsp;&nbsp;&nbsp;&nbsp;amisso dubiae rege vagantur apes.<BR>
tertia nudandas acceperat area messes,<BR>
&nbsp;&nbsp;&nbsp;&nbsp;&nbsp;inque cavos ierant tertia musta lacus:<BR>
pellitur Anna domo, lacrimansque sororia linquit<BR>
&nbsp;&nbsp;&nbsp;&nbsp;&nbsp;moenia; germanae iusta dat ante suae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>560</FONT><BR>
mixta bibunt molles lacrimis unguenta favillae,<BR>
&nbsp;&nbsp;&nbsp;&nbsp;&nbsp;vertice libatas accipiuntque comas,<BR>
terque 'vale' dixit, cineres ter ad ora relatos<BR>
&nbsp;&nbsp;&nbsp;&nbsp;&nbsp;pressit, et est illis visa subesse soror.<BR>
nacta ratem comitesque fugae pede labitur aequo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>565</FONT><BR>
&nbsp;&nbsp;&nbsp;&nbsp;&nbsp;moenia respiciens, dulce sororis opus.<BR>
fertilis est Melite sterili vicina Cosyrae<BR>
&nbsp;&nbsp;&nbsp;&nbsp;&nbsp;insula, quam Libyci verberat unda freti.<BR>
hanc petit, hospitio regis confisa vetusto:<BR>
&nbsp;&nbsp;&nbsp;&nbsp;&nbsp;hospes opum dives rex ibi Battus erat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>570</FONT><BR>
qui postquam didicit casus utriusque sororis,<BR>
&nbsp;&nbsp;&nbsp;&nbsp;&nbsp;'haec' inquit 'tellus quantulacumque tua est.'<BR>
et tamen hospitii servasset ad ultima munus;<BR>
&nbsp;&nbsp;&nbsp;&nbsp;&nbsp;sed timuit magnas Pygmalionis opes.<BR>
signa recensuerat bis sol sua, tertius ibat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>575</FONT><BR>
&nbsp;&nbsp;&nbsp;&nbsp;&nbsp;annus, et exilio terra paranda nova est.<BR>
frater adest belloque petit. rex arma perosus<BR>
&nbsp;&nbsp;&nbsp;&nbsp;&nbsp;'nos sumus inbelles, tu fuge sospes' ait.<BR>
iussa fugit ventoque ratem committit et undis:<BR>
&nbsp;&nbsp;&nbsp;&nbsp;&nbsp;asperior quovis aequore frater erat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>580</FONT><BR>
est prope piscosos lapidosi Crathidis amnes<BR>
&nbsp;&nbsp;&nbsp;&nbsp;&nbsp;parvus ager, Cameren incola turba vocat:<BR>
illuc cursus erat. nec longius abfuit inde<BR>
&nbsp;&nbsp;&nbsp;&nbsp;&nbsp;quam quantum novies mittere funda potest:<BR>
vela cadunt primo et dubia librantur ab aura:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>585</FONT><BR>
&nbsp;&nbsp;&nbsp;&nbsp;&nbsp;'findite remigio' navita dixit 'aquas';<BR>
dumque parant torto subducere carbasa lino,<BR>
&nbsp;&nbsp;&nbsp;&nbsp;&nbsp;percutitur rapido puppis adunca Noto,<BR>
inque patens aequor, frustra pugnante magistro,<BR>
&nbsp;&nbsp;&nbsp;&nbsp;&nbsp;fertur, et ex oculis visa refugit humus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>590</FONT><BR>
adsiliunt fluctus imoque a gurgite pontus<BR>
&nbsp;&nbsp;&nbsp;&nbsp;&nbsp;vertitur, et canas alveus haurit aquas.<BR>
vincitur ars vento nec iam moderator habenis<BR>
&nbsp;&nbsp;&nbsp;&nbsp;&nbsp;utitur, at votis is quoque poscit opem.<BR>
iactatur tumidas exul Phoenissa per undas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>595</FONT><BR>
&nbsp;&nbsp;&nbsp;&nbsp;&nbsp;umidaque opposita lumina veste tegit.<BR>
tum primum Dido felix est dicta sorori<BR>
&nbsp;&nbsp;&nbsp;&nbsp;&nbsp;et quaecumque aliquam corpore pressit humum.<BR>
ducitur ad Laurens ingenti flamine litus<BR>
&nbsp;&nbsp;&nbsp;&nbsp;&nbsp;puppis, et expositis omnibus hausta perit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>600</FONT><BR>
iam pius Aeneas regno nataque Latini<BR>
&nbsp;&nbsp;&nbsp;&nbsp;&nbsp;auctus erat, populos miscueratque duos.<BR>
litore dotali solo comitatus Achate<BR>
&nbsp;&nbsp;&nbsp;&nbsp;&nbsp;secretum nudo dum pede carpit iter,<BR>
aspicit errantem, nec credere sustinet Annam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>605</FONT><BR>
&nbsp;&nbsp;&nbsp;&nbsp;&nbsp;esse: quid in Latios illa veniret agros?<BR>
dum secum Aeneas, 'Anna est!' exclamat Achates:<BR>
&nbsp;&nbsp;&nbsp;&nbsp;&nbsp;ad nomen voltus sustulit illa suos.<BR>
heu, quid agat? fugiat? quos terrae quaerat hiatus?<BR>
&nbsp;&nbsp;&nbsp;&nbsp;&nbsp;ante oculos miserae fata sororis erant.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>610</FONT><BR>
sensit, et adloquitur trepidam Cythereius heros<BR>
&nbsp;&nbsp;&nbsp;&nbsp;&nbsp;(flet tamen admonitu motus, Elissa, tui):<BR>
'Anna, per hanc iuro, quam quondam audire solebas<BR>
&nbsp;&nbsp;&nbsp;&nbsp;&nbsp;tellurem fato prosperiore dari,<BR>
perque deos comites, hac nuper sede locatos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>615</FONT><BR>
&nbsp;&nbsp;&nbsp;&nbsp;&nbsp;saepe meas illos increpuisse moras.<BR>
nec timui de morte tamen: metus abfuit iste.<BR>
&nbsp;&nbsp;&nbsp;&nbsp;&nbsp;ei mihi, credibili fortior illa fuit.<BR>
ne refer: aspexi non illo corpore digna<BR>
&nbsp;&nbsp;&nbsp;&nbsp;&nbsp;volnera Tartareas ausus adire domos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>620</FONT><BR>
at tu, seu ratio te nostris adpulit oris<BR>
&nbsp;&nbsp;&nbsp;&nbsp;&nbsp;sive deus, regni commoda carpe mei.<BR>
multa tibi memores, nil non debemus Elissae:<BR>
&nbsp;&nbsp;&nbsp;&nbsp;&nbsp;nomine grata tuo, grata sororis eris.'<BR>
talia dicenti (neque enim spes altera restat)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>625</FONT><BR>
&nbsp;&nbsp;&nbsp;&nbsp;&nbsp;credidit, errores exposuitque suos;<BR>
utque domum intravit Tyrios induta paratus,<BR>
&nbsp;&nbsp;&nbsp;&nbsp;&nbsp;incipit Aeneas (cetera turba tacet):<BR>
'hanc tibi cur tradam, pia causa, Lavinia coniunx,<BR>
&nbsp;&nbsp;&nbsp;&nbsp;&nbsp;est mihi: consumpsi naufragus huius opes.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>630</FONT><BR>
orta Tyro est, regnum Libyca possedit in ora:<BR>
&nbsp;&nbsp;&nbsp;&nbsp;&nbsp;quam precor ut carae more sororis ames.'<BR>
omnia promittit falsumque Lavinia volnus<BR>
&nbsp;&nbsp;&nbsp;&nbsp;&nbsp;mente premit tacita dissimulatque metus;<BR>
donaque cum videat praeter sua lumina ferri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>635</FONT><BR>
&nbsp;&nbsp;&nbsp;&nbsp;&nbsp;multa, tamen mitti clam quoque multa putat.<BR>
non habet exactum quid agat: furialiter odit,<BR>
&nbsp;&nbsp;&nbsp;&nbsp;&nbsp;et parat insidias et cupit ulta mori.<BR>
nox erat: ante torum visa est adstare sororis<BR>
&nbsp;&nbsp;&nbsp;&nbsp;&nbsp;squalenti Dido sanguinulenta coma&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>640</FONT><BR>
et 'fuge, ne dubita, maestum fuge' dicere 'tectum';<BR>
&nbsp;&nbsp;&nbsp;&nbsp;&nbsp;sub verbum querulas impulit aura fores.<BR>
exsilit et velox humili ~super ausa~ fenestra<BR>
&nbsp;&nbsp;&nbsp;&nbsp;&nbsp;se iacit (audacem fecerat ipse timor),<BR>
cumque metu rapitur tunica velata recincta,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>645</FONT><BR>
&nbsp;&nbsp;&nbsp;&nbsp;&nbsp;currit ut auditis territa damma lupis,<BR>
corniger hanc cupidis rapuisse Numicius undis<BR>
&nbsp;&nbsp;&nbsp;&nbsp;&nbsp;creditur et stagnis occuluisse suis.<BR>
Sidonis interea magno clamore per agros<BR>
&nbsp;&nbsp;&nbsp;&nbsp;&nbsp;quaeritur: apparent signa notaeque pedum;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>650</FONT><BR>
ventum erat ad ripas: inerant vestigia ripis;<BR>
&nbsp;&nbsp;&nbsp;&nbsp;&nbsp;sustinuit tacitas conscius amnis aquas.<BR>
ipsa loqui visa est 'placidi sum nympha Numici:<BR>
&nbsp;&nbsp;&nbsp;&nbsp;&nbsp;amne perenne latens Anna Perenna vocor.'<BR>
protinus erratis laeti vescuntur in agris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>655</FONT><BR>
&nbsp;&nbsp;&nbsp;&nbsp;&nbsp;et celebrant largo seque diemque mero.<BR>
Sunt quibus haec Luna est, quia mensibus impleat annum;<BR>
&nbsp;&nbsp;&nbsp;&nbsp;&nbsp;pars Themin, Inachiam pars putat esse bovem.<BR>
invenies qui te nymphen Azanida dicant<BR>
&nbsp;&nbsp;&nbsp;&nbsp;&nbsp;teque Iovi primos, Anna, dedisse cibos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>660</FONT><BR>
haec quoque, quam referam, nostras pervenit ad aures<BR>
&nbsp;&nbsp;&nbsp;&nbsp;&nbsp;fama, nec a veri dissidet illa fide.<BR>
plebs vetus et nullis etiam nunc tuta tribunis<BR>
&nbsp;&nbsp;&nbsp;&nbsp;&nbsp;fugit et in Sacri vertice Montis erat;<BR>
iam quoque quem secum tulerant defecerat illos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>665</FONT><BR>
&nbsp;&nbsp;&nbsp;&nbsp;&nbsp;victus et humanis usibus apta Ceres.<BR>
orta suburbanis quaedam fuit Anna Bovillis,<BR>
&nbsp;&nbsp;&nbsp;&nbsp;&nbsp;pauper, sed multae sedulitatis anus;<BR>
illa, levi mitra canos incincta capillos,<BR>
&nbsp;&nbsp;&nbsp;&nbsp;&nbsp;fingebat tremula rustica liba manu,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>670</FONT><BR>
atque ita per populum fumantia mane solebat<BR>
&nbsp;&nbsp;&nbsp;&nbsp;&nbsp;dividere: haec populo copia grata fuit.<BR>
pace domi facta signum posuere Perennae,<BR>
&nbsp;&nbsp;&nbsp;&nbsp;&nbsp;quod sibi defectis illa ferebat opem.<BR>
Nunc mihi, cur cantent, superest, obscena puellae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>675</FONT><BR>
&nbsp;&nbsp;&nbsp;&nbsp;&nbsp;dicere; nam coeunt certaque probra canunt.<BR>
nuper erat dea facta: venit Gradivus ad Annam,<BR>
&nbsp;&nbsp;&nbsp;&nbsp;&nbsp;et cum seducta talia verba facit:<BR>
'mense meo coleris, iunxi mea tempora tecum;<BR>
&nbsp;&nbsp;&nbsp;&nbsp;&nbsp;pendet ab officio spes mihi magna tuo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>680</FONT><BR>
armifer armiferae correptus amore Minervae<BR>
&nbsp;&nbsp;&nbsp;&nbsp;&nbsp;uror, et hoc longo tempore volnus alo.<BR>
effice, di studio similes coeamus in unum:<BR>
&nbsp;&nbsp;&nbsp;&nbsp;&nbsp;conveniunt partes hae tibi, comis anus.'<BR>
dixerat; illa deum promisso ludit inani,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>685</FONT><BR>
&nbsp;&nbsp;&nbsp;&nbsp;&nbsp;et stultam dubia spem trahit usque mora.<BR>
saepius instanti 'mandata peregimus' inquit;<BR>
&nbsp;&nbsp;&nbsp;&nbsp;&nbsp;'evicta est: precibus vix dedit illa manus.'<BR>
credit amans thalamosque parat. deducitur illuc<BR>
&nbsp;&nbsp;&nbsp;&nbsp;&nbsp;Anna tegens voltus, ut nova nupta, suos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>690</FONT><BR>
oscula sumpturus subito Mars aspicit Annam:<BR>
&nbsp;&nbsp;&nbsp;&nbsp;&nbsp;nunc pudor elusum, nunc subit ira, deum.<BR>
ridet amatorem carae nova diva Minervae,<BR>
&nbsp;&nbsp;&nbsp;&nbsp;&nbsp;nec res hac Veneri gratior ulla fuit.<BR>
inde ioci veteres obscenaque dicta canuntur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>695</FONT><BR>
&nbsp;&nbsp;&nbsp;&nbsp;&nbsp;et iuvat hanc magno verba dedisse deo.<BR>
Praeteriturus eram gladios in principe fixos,<BR>
&nbsp;&nbsp;&nbsp;&nbsp;&nbsp;cum sic a castis Vesta locuta focis:<BR>
'ne dubita meminisse: meus fuit ille sacerdos;<BR>
&nbsp;&nbsp;&nbsp;&nbsp;&nbsp;sacrilegae telis me petiere manus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>700</FONT><BR>
ipsa virum rapui simulacraque nuda reliqui:<BR>
&nbsp;&nbsp;&nbsp;&nbsp;&nbsp;quae cecidit ferro, Caesaris umbra fuit.'<BR>
ille quidem caelo positus Iovis atria vidit,<BR>
&nbsp;&nbsp;&nbsp;&nbsp;&nbsp;et tenet in magno templa dicata foro;<BR>
at quicumque nefas ausi, prohibente deorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>705</FONT><BR>
&nbsp;&nbsp;&nbsp;&nbsp;&nbsp;numine, polluerant pontificale caput,<BR>
morte iacent merita: testes estote, Philippi,<BR>
&nbsp;&nbsp;&nbsp;&nbsp;&nbsp;et quorum sparsis ossibus albet humus.<BR>
hoc opus, haec pietas, haec prima elementa fuerunt<BR>
&nbsp;&nbsp;&nbsp;&nbsp;&nbsp;Caesaris, ulcisci iusta per arma patrem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>710</FONT>

</P>

<P>

<B>16. C F </B>

</P>

<P>

Postera cum teneras aurora refecerit herbas,<BR>
&nbsp;&nbsp;&nbsp;&nbsp;&nbsp;Scorpios a prima parte videndus erit.

</P>

<P>

<B>17. D LIB : AGON : NP</B>

</P>

<P>

Tertia post Idus lux est celeberrima Baccho:<BR>
&nbsp;&nbsp;&nbsp;&nbsp;&nbsp;Bacche, fave vati, dum tua festa cano.<BR>
nec referam Semelen, ad quam nisi fulmina secum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>715</FONT><BR>
&nbsp;&nbsp;&nbsp;&nbsp;&nbsp;Iuppiter adferret, ~parvus inermis eras~;<BR>
nec, puer ut posses maturo tempore nasci,<BR>
&nbsp;&nbsp;&nbsp;&nbsp;&nbsp;expletum patrio corpore matris opus.<BR>
Sithonas et Scythicos longum narrare triumphos<BR>
&nbsp;&nbsp;&nbsp;&nbsp;&nbsp;et domitas gentes, turifer Inde, tuas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>720</FONT><BR>
tu quoque Thebanae mala praeda tacebere matris,<BR>
&nbsp;&nbsp;&nbsp;&nbsp;&nbsp;inque tuum furiis acte Lycurge genus.<BR>
ecce libet subitos pisces Tyrrhenaque monstra<BR>
&nbsp;&nbsp;&nbsp;&nbsp;&nbsp;dicere; sed non est carminis huius opus.<BR>
carminis huius opus causas exponere quare&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>725</FONT><BR>
&nbsp;&nbsp;&nbsp;&nbsp;&nbsp;vitisator populos ad sua liba vocet.<BR>
ante tuos ortus arae sine honore fuerunt,<BR>
&nbsp;&nbsp;&nbsp;&nbsp;&nbsp;Liber, et in gelidis herba reperta focis.<BR>
te memorant, Gange totoque Oriente subacto,<BR>
&nbsp;&nbsp;&nbsp;&nbsp;&nbsp;primitias magno seposuisse Iovi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>730</FONT><BR>
cinnama tu primus captivaque tura dedisti<BR>
&nbsp;&nbsp;&nbsp;&nbsp;&nbsp;deque triumphato viscera tosta bove.<BR>
nomine ab auctoris ducunt libamina nomen<BR>
&nbsp;&nbsp;&nbsp;&nbsp;&nbsp;libaque, quod sanctis pars datur inde focis;<BR>
liba deo fiunt, sucis quia dulcibus idem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>735</FONT><BR>
&nbsp;&nbsp;&nbsp;&nbsp;&nbsp;gaudet, et a Baccho mella reperta ferunt.<BR>
ibat harenoso satyris comitatus ab Hebro<BR>
&nbsp;&nbsp;&nbsp;&nbsp;&nbsp;(non habet ingratos fabula nostra iocos);<BR>
iamque erat ad Rhodopen Pangaeaque florida ventum:<BR>
&nbsp;&nbsp;&nbsp;&nbsp;&nbsp;aeriferae comitum concrepuere manus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>740</FONT><BR>
ecce novae coeunt volucres tinnitibus actae,<BR>
&nbsp;&nbsp;&nbsp;&nbsp;&nbsp;quosque movent sonitus aera, sequuntur apes;<BR>
colligit errantes et in arbore claudit inani<BR>
&nbsp;&nbsp;&nbsp;&nbsp;&nbsp;Liber, et inventi praemia mellis habet.<BR>
ut satyri levisque senex tetigere saporem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>745</FONT><BR>
&nbsp;&nbsp;&nbsp;&nbsp;&nbsp;quaerebant flavos per nemus omne favos.<BR>
audit in exesa stridorem examinis ulmo,<BR>
&nbsp;&nbsp;&nbsp;&nbsp;&nbsp;aspicit et ceras dissimulatque senex;<BR>
utque piger pandi tergo residebat aselli,<BR>
&nbsp;&nbsp;&nbsp;&nbsp;&nbsp;adplicat hunc ulmo corticibusque cavis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>750</FONT><BR>
constitit ipse super ramoso stipite nixus,<BR>
&nbsp;&nbsp;&nbsp;&nbsp;&nbsp;atque avide trunco condita mella petit:<BR>
milia crabronum coeunt, et vertice nudo<BR>
&nbsp;&nbsp;&nbsp;&nbsp;&nbsp;spicula defigunt oraque sima notant.<BR>
ille cadit praeceps et calce feritur aselli,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>755</FONT><BR>
&nbsp;&nbsp;&nbsp;&nbsp;&nbsp;inclamatque suos auxiliumque rogat.<BR>
concurrunt satyri turgentiaque ora parentis<BR>
&nbsp;&nbsp;&nbsp;&nbsp;&nbsp;rident: percusso claudicat ille genu.<BR>
ridet et ipse deus, limumque inducere monstrat;<BR>
&nbsp;&nbsp;&nbsp;&nbsp;&nbsp;hic paret monitis et linit ora luto.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>760</FONT><BR>
melle pater fruitur, liboque infusa calenti<BR>
&nbsp;&nbsp;&nbsp;&nbsp;&nbsp;iure repertori splendida mella damus.<BR>
femina cur praesit, non est rationis opertae:<BR>
&nbsp;&nbsp;&nbsp;&nbsp;&nbsp;femineos thyrso concitat ille choros.<BR>
cur anus hoc faciat, quaeris? vinosior aetas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>765</FONT><BR>
&nbsp;&nbsp;&nbsp;&nbsp;&nbsp;~haec erat et~ gravidae munera vitis amat.<BR>
cur hedera cincta est? hedera est gratissima Baccho;<BR>
&nbsp;&nbsp;&nbsp;&nbsp;&nbsp;hoc quoque cur ita sit, discere nulla mora est.<BR>
Nysiadas nymphas puerum quaerente noverca<BR>
&nbsp;&nbsp;&nbsp;&nbsp;&nbsp;hanc frondem cunis opposuisse ferunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>770</FONT><BR>
Restat ut inveniam quare toga libera detur<BR>
&nbsp;&nbsp;&nbsp;&nbsp;&nbsp;Lucifero pueris, candide Bacche, tuo:<BR>
sive quod ipse puer semper iuvenisque videris,<BR>
&nbsp;&nbsp;&nbsp;&nbsp;&nbsp;et media est aetas inter utrumque tibi;<BR>
seu quia tu pater es, patres sua pignora, natos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>775</FONT><BR>
&nbsp;&nbsp;&nbsp;&nbsp;&nbsp;commendant curae numinibusque tuis:<BR>
sive, quod es Liber, vestis quoque libera per te<BR>
&nbsp;&nbsp;&nbsp;&nbsp;&nbsp;sumitur et vitae liberioris iter:<BR>
an quia, cum colerent prisci studiosius agros,<BR>
&nbsp;&nbsp;&nbsp;&nbsp;&nbsp;et faceret patrio rure senator opus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>780</FONT><BR>
et caperet fasces a curvo consul aratro,<BR>
&nbsp;&nbsp;&nbsp;&nbsp;&nbsp;nec crimen duras esset habere manus,<BR>
rusticus ad ludos populus veniebat in Urbem&#151;<BR>
&nbsp;&nbsp;&nbsp;&nbsp;&nbsp;sed dis, non studiis ille dabatur honor:<BR>
luce sua ludos uvae commentor habebat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>785</FONT><BR>
&nbsp;&nbsp;&nbsp;&nbsp;&nbsp;quos cum taedifera nunc habet ille dea&#151;<BR>
&nbsp;ergo ut tironem celebrare frequentia possit,<BR>
&nbsp;&nbsp;&nbsp;&nbsp;&nbsp;visa dies dandae non aliena togae?<BR>
mite caput, pater, huc placataque cornua vertas,<BR>
&nbsp;&nbsp;&nbsp;&nbsp;&nbsp;et des ingenio vela secunda meo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>790</FONT><BR>
Itur ad Argeos (qui sint, sua pagina dicet)<BR>
&nbsp;&nbsp;&nbsp;&nbsp;&nbsp;hac, si commemini, praeteritaque die.<BR>
stella Lycaoniam vergit declinis ad Arcton<BR>
&nbsp;&nbsp;&nbsp;&nbsp;&nbsp;Miluus: haec illa nocte videnda venit.<BR>
quid dederit volucri, si vis cognoscere, caelum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>795</FONT><BR>
&nbsp;&nbsp;&nbsp;&nbsp;&nbsp;Saturnus regnis a Iove pulsus erat;<BR>
concitat iratus validos Titanas in arma,<BR>
&nbsp;&nbsp;&nbsp;&nbsp;&nbsp;quaeque fuit fatis debita temptat opem.<BR>
matre satus Terra, monstrum mirabile, taurus<BR>
&nbsp;&nbsp;&nbsp;&nbsp;&nbsp;parte sui serpens posteriore fuit:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>800</FONT><BR>
hunc triplici muro lucis incluserat atris<BR>
&nbsp;&nbsp;&nbsp;&nbsp;&nbsp;Parcarum monitu Styx violenta trium.<BR>
viscera qui tauri flammis adolenda dedisset,<BR>
&nbsp;&nbsp;&nbsp;&nbsp;&nbsp;sors erat aeternos vincere posse deos.<BR>
immolat hunc Briareus facta ex adamante securi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>805</FONT><BR>
&nbsp;&nbsp;&nbsp;&nbsp;&nbsp;et iamiam flammis exta daturus erat:<BR>
Iuppiter alitibus rapere imperat: attulit illi<BR>
&nbsp;&nbsp;&nbsp;&nbsp;&nbsp;miluus, et meritis venit in astra suis.

</P>

<P>

<B>(18. EC) 19. F QVINQ : NP</B>
<BR><B>20. GC 21. HC 22. AN</B>
</P>

<P>

Una dies media est, et fiunt sacra Minervae,<BR>
&nbsp;&nbsp;&nbsp;&nbsp;&nbsp;nomina quae iunctis quinque diebus habent.<BR>
sanguine prima vacat, nec fas concurrere ferro:<BR>
&nbsp;&nbsp;&nbsp;&nbsp;&nbsp;causa, quod est illa nata Minerva die.<BR>
altera tresque super rasa celebrantur harena:<BR>
&nbsp;&nbsp;&nbsp;&nbsp;&nbsp;ensibus exsertis bellica laeta dea est.<BR>
Pallada nunc pueri teneraeque orate puellae;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>815</FONT><BR>
&nbsp;&nbsp;&nbsp;&nbsp;&nbsp;qui bene placarit Pallada, doctus erit.<BR>
Pallade placata lanam mollire puellae<BR>
&nbsp;&nbsp;&nbsp;&nbsp;&nbsp;discant et plenas exonerare colos.<BR>
illa etiam stantes radio percurrere telas<BR>
&nbsp;&nbsp;&nbsp;&nbsp;&nbsp;erudit et rarum pectine denset opus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>820</FONT><BR>
hanc cole, qui maculas laesis de vestibus aufers:<BR>
&nbsp;&nbsp;&nbsp;&nbsp;&nbsp;hanc cole, velleribus quisquis aena paras.<BR>
nec quisquam invita faciet bene vincula plantae<BR>
&nbsp;&nbsp;&nbsp;&nbsp;&nbsp;Pallade, sit Tychio doctior ille licet:<BR>
et licet antiquo manibus conlatus Epeo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>825</FONT><BR>
&nbsp;&nbsp;&nbsp;&nbsp;&nbsp;sit prior, irata Pallade mancus erit.<BR>
vos quoque, Phoebea morbos qui pellitis arte,<BR>
&nbsp;&nbsp;&nbsp;&nbsp;&nbsp;munera de vestris pauca referte deae.<BR>
nec vos, turba fere censu fraudata, magistri,<BR>
&nbsp;&nbsp;&nbsp;&nbsp;&nbsp;spernite (discipulos attrahit illa novos),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>830</FONT><BR>
quique moves caelum, tabulamque coloribus uris,<BR>
&nbsp;&nbsp;&nbsp;&nbsp;&nbsp;quique facis docta mollia saxa manu.<BR>
mille dea est operum: certe dea carminis illa est;<BR>
&nbsp;&nbsp;&nbsp;&nbsp;&nbsp;si mereor, studiis adsit amica meis.<BR>
Caelius ex alto qua mons descendit in aequum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>835</FONT><BR>
&nbsp;&nbsp;&nbsp;&nbsp;&nbsp;hic, ubi non plana est, sed prope plana via,<BR>
parva licet videas Captae delubra Minervae,<BR>
&nbsp;&nbsp;&nbsp;&nbsp;&nbsp;quae dea natali coepit habere suo.<BR>
nominis in dubio causa est. capitale vocamus<BR>
&nbsp;&nbsp;&nbsp;&nbsp;&nbsp;ingenium sollers: ingeniosa dea est.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>840</FONT><BR>
an quia de capitis fertur sine matre paterni<BR>
&nbsp;&nbsp;&nbsp;&nbsp;&nbsp;vertice cum clipeo prosiluisse suo?<BR>
an quia perdomitis ad nos captiva Faliscis<BR>
&nbsp;&nbsp;&nbsp;&nbsp;&nbsp;venit? et hoc signo littera prisca docet.<BR>
an quod habet legem, capitis quae pendere poenas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>845</FONT><BR>
&nbsp;&nbsp;&nbsp;&nbsp;&nbsp;ex illo iubeat furta recepta loco?<BR>
a quacumque trahis ratione vocabula, Pallas,<BR>
&nbsp;&nbsp;&nbsp;&nbsp;&nbsp;pro ducibus nostris aegida semper habe.

</P>

<P>

<B>23. B TVBIL : NP</B>

</P>

<P>

Summa dies e quinque tubas lustrare canoras<BR>
&nbsp;&nbsp;&nbsp;&nbsp;&nbsp;admonet et forti sacrificare deae.<BR>
nunc potes ad solem sublato dicere voltu<BR>
&nbsp;&nbsp;&nbsp;&nbsp;&nbsp;'hic here Phrixeae vellera pressit ovis.'<BR>
seminibus tostis sceleratae fraude novercae<BR>
&nbsp;&nbsp;&nbsp;&nbsp;&nbsp;sustulerat nullas, ut solet, herba comas:<BR>
mittitur ad tripodas certa qui sorte reportet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>855</FONT><BR>
&nbsp;&nbsp;&nbsp;&nbsp;&nbsp;quam sterili terrae Delphicus edat opem.<BR>
hic quoque corruptus cum semine nuntiat Helles<BR>
&nbsp;&nbsp;&nbsp;&nbsp;&nbsp;et iuvenis Phrixi funera sorte peti.<BR>
usque recusantem cives et tempus et Ino<BR>
&nbsp;&nbsp;&nbsp;&nbsp;&nbsp;compulerunt regem iussa nefanda pati;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>860</FONT><BR>
et soror et Phrixus, velati tempora vittis,<BR>
&nbsp;&nbsp;&nbsp;&nbsp;&nbsp;stant simul ante aras iunctaque fata gemunt.<BR>
aspicit hos, ut forte pependerat aethere, mater<BR>
&nbsp;&nbsp;&nbsp;&nbsp;&nbsp;et ferit attonita pectora nuda manu,<BR>
inque draconigenam nimbis comitantibus urbem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>865</FONT><BR>
&nbsp;&nbsp;&nbsp;&nbsp;&nbsp;desilit, et natos eripit inde suos;<BR>
utque fugam capiant, aries nitidissimus auro<BR>
&nbsp;&nbsp;&nbsp;&nbsp;&nbsp;traditur: ille vehit per freta longa duos.<BR>
dicitur infirma cornu tenuisse sinistra<BR>
&nbsp;&nbsp;&nbsp;&nbsp;&nbsp;femina, cum de se nomina fecit aquae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>870</FONT><BR>
paene simul periit, dum volt succurrere lapsae,<BR>
&nbsp;&nbsp;&nbsp;&nbsp;&nbsp;frater, et extentas porrigit usque manus.<BR>
flebat, ut amissa gemini consorte pericli,<BR>
&nbsp;&nbsp;&nbsp;&nbsp;&nbsp;caeruleo iunctam nescius esse deo.<BR>
litoribus tactis aries fit sidus; at huius&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>875</FONT><BR>
&nbsp;&nbsp;&nbsp;&nbsp;&nbsp;pervenit in Colchas aurea lana domos.

</P>

<P>

<B>(24. C Q : REX : C : F) (25. DC) 26. EC</B>

</P>

<P>

Tres ubi Luciferos veniens praemiserit Eos,<BR>
&nbsp;&nbsp;&nbsp;&nbsp;&nbsp;tempora nocturnis aequa diurna feres.

</P>

<P>

<B>(27. F NP) (28. GC) (29. HC) 30. AC</B> 

</P>

<P>


Inde quater pastor saturos ubi clauserit haedos,<BR>
&nbsp;&nbsp;&nbsp;&nbsp;&nbsp;canuerint herbae rore recente quater,<BR>
Ianus adorandus cumque hoc Concordia mitis<BR>
&nbsp;&nbsp;&nbsp;&nbsp;&nbsp;et Romana Salus Araque Pacis erit.

</P>

<P>

<B>31. BC</B>

</P>

<P>

Luna regit menses: huius quoque tempora mensis<BR>
&nbsp;&nbsp;&nbsp;&nbsp;&nbsp;finit Aventino Luna colenda iugo.

</P>

<div class="footer">
	<p>
		<a href="/ovid.html">Ovid</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>

</BODY>
</HTML>