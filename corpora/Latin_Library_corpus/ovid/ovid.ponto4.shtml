<html>
	<head>
		<title>
			Ovid: Ex Ponto IV
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>P. OVIDI NASIONIS EPISTVLAE EX PONTO<BR>
LIBER QVARTVS</p>

<P class=border></P>

<P>
<B>I. SEX. POMPEIO</B>
</P>

<P>
 Accipe, Pompei, deductum carmen ab illo<BR>
&nbsp;&nbsp;&nbsp;&nbsp;&nbsp;&nbsp;&nbsp;debitor est uitae qui tibi, Sexte, suae. <BR>
 Qui seu non prohibes a me tua nomina poni, <BR>
&nbsp;&nbsp;&nbsp;&nbsp;&nbsp;&nbsp;&nbsp;accedet meritis haec quoque summa tuis, <BR>
 siue trahis uultus, equidem peccasse fatebor,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;delicti tamen est causa probanda mei. <BR>
 Non potuit mea mens quin esset grata teneri: <BR>
&nbsp;&nbsp;&nbsp;&nbsp;&nbsp;&nbsp;&nbsp;sit precor officio non grauis ira pio. <BR>
 O, quotiens ego sum libris mihi uisus ab istis <BR>
&nbsp;&nbsp;&nbsp;&nbsp;&nbsp;&nbsp;&nbsp;inpius, in nullo quod legerere loco!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 O, quotiens, alii uellem cum scribere, nomen <BR>
&nbsp;&nbsp;&nbsp;&nbsp;&nbsp;&nbsp;&nbsp;rettulit in ceras inscia dextra tuum! <BR>
 Ipse mihi placuit mendis in talibus error <BR>
&nbsp;&nbsp;&nbsp;&nbsp;&nbsp;&nbsp;&nbsp;et uix inuita facta litura manu est. <BR>
 'Viderit ad summam, dixi, licet ipse queratur!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;a! pudet offensam non meruisse prius.' <BR>
 Da mihi, si quid ea est, hebetantem pectora Lethen, <BR>
&nbsp;&nbsp;&nbsp;&nbsp;&nbsp;&nbsp;&nbsp;oblitus potero non tamen esse tui, <BR>
 idque sinas, oro, nec fastidita repellas <BR>
&nbsp;&nbsp;&nbsp;&nbsp;&nbsp;&nbsp;&nbsp;uerba nec officio crimen inesse putes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 et leuis haec meritis referatur gratia tantis; <BR>
&nbsp;&nbsp;&nbsp;&nbsp;&nbsp;&nbsp;&nbsp;si minus, inuito te quoque gratus ero. <BR>
 Numquam pigra fuit nostris tua gratia rebus <BR>
&nbsp;&nbsp;&nbsp;&nbsp;&nbsp;&nbsp;&nbsp;nec mihi munificas arca negauit opes. <BR>
 Nunc quoque nil subitis clementia territa fatis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;auxilium uitae fertque feretque meae. <BR>
 Vnde, rogas forsan, fiducia tanta futuri <BR>
&nbsp;&nbsp;&nbsp;&nbsp;&nbsp;&nbsp;&nbsp;sit mihi? Quod fecit, quisque tuetur opus. <BR>
 Vt Venus artificis labor est et gloria Coi, <BR>
&nbsp;&nbsp;&nbsp;&nbsp;&nbsp;&nbsp;&nbsp;aequoreo madidas quae premit imbre comas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 arcis ut Actaeae uel eburna uel aerea custos <BR>
&nbsp;&nbsp;&nbsp;&nbsp;&nbsp;&nbsp;&nbsp;bellica Phidiaca stat dea facta manu, <BR>
 uindicat ut Calamis laudem quos fecit equorum, <BR>
&nbsp;&nbsp;&nbsp;&nbsp;&nbsp;&nbsp;&nbsp;ut similis uerae uacca Myronis opus, <BR>
 sic ego sum rerum non ultima, Sexte, tuarum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;tutelaeque feror munus opusque tuae. 
</P>

<P>
<B>II. SEVERO</B>
</P>

<P>
 Quod legis, o uates magnorum maxime regum,<BR>
&nbsp;&nbsp;&nbsp;&nbsp;&nbsp;&nbsp;&nbsp;uenit ab intonsis usque, Seuere, Getis, <BR>
 cuius adhuc nomen nostros tacuisse libellos, <BR>
&nbsp;&nbsp;&nbsp;&nbsp;&nbsp;&nbsp;&nbsp;si modo permittis dicere uera, pudet. <BR>
 Orba tamen numeris cessauit epistula numquam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;ire per alternas officiosa uices. <BR>
 Carmina sola tibi memorem testantia curam <BR>
&nbsp;&nbsp;&nbsp;&nbsp;&nbsp;&nbsp;&nbsp;non data sunt: quid enim quae facis ipse darem? <BR>
 Quis mel Aristaeo, quis Baccho uina Falerna, <BR>
&nbsp;&nbsp;&nbsp;&nbsp;&nbsp;&nbsp;&nbsp;Triptolemo fruges, poma det Alcinoo?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Fertile pectus habes interque Helicona colentes <BR>
&nbsp;&nbsp;&nbsp;&nbsp;&nbsp;&nbsp;&nbsp;uberius nulli prouenit ista seges. <BR>
 Mittere ad hunc carmen frondes erat addere siluis. <BR>
&nbsp;&nbsp;&nbsp;&nbsp;&nbsp;&nbsp;&nbsp;Haec mihi cunctandi causa, Seuere, fuit. <BR>
 Nec tamen ingenium nobis respondet ut ante,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;sed siccum sterili uomere litus aro. <BR>
 Scilicet ut limus uenas excaecat in undis <BR>
&nbsp;&nbsp;&nbsp;&nbsp;&nbsp;&nbsp;&nbsp;laesaque subpresso fonte resistit aqua, <BR>
 pectora sic mea sunt limo uitiata malorum <BR>
&nbsp;&nbsp;&nbsp;&nbsp;&nbsp;&nbsp;&nbsp;et carmen uena pauperiore fluit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 Si quis in hac ipsum terra posuisset Homerum, <BR>
&nbsp;&nbsp;&nbsp;&nbsp;&nbsp;&nbsp;&nbsp;esset, crede mihi, factus et ille Getes. <BR>
 Da ueniam fasso, studiis quoque frena remisi <BR>
&nbsp;&nbsp;&nbsp;&nbsp;&nbsp;&nbsp;&nbsp;ducitur et digitis littera rara meis. <BR>
 Inpetus ille sacer qui uatum pectora nutrit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;qui prius in nobis esse solebat, abest. <BR>
 Vix uenit ad partes, uix sumptae Musa tabellae <BR>
&nbsp;&nbsp;&nbsp;&nbsp;&nbsp;&nbsp;&nbsp;inponit pigras paene coacta manus, <BR>
 paruaque, ne dicam scribendi nulla uoluptas <BR>
&nbsp;&nbsp;&nbsp;&nbsp;&nbsp;&nbsp;&nbsp;est mihi nec numeris nectere uerba iuuat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 siue quod hinc fructus adeo non cepimus ullos, <BR>
&nbsp;&nbsp;&nbsp;&nbsp;&nbsp;&nbsp;&nbsp;principium nostri res sit ut ista mali, <BR>
 siue quod in tenebris numerosos ponere gestus <BR>
&nbsp;&nbsp;&nbsp;&nbsp;&nbsp;&nbsp;&nbsp;quodque legas nulli scribere carmen idem est: <BR>
 excitat auditor studium laudataque uirtus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;crescit et inmensum gloria calcar habet. <BR>
 Hic mea cui recitem nisi flauis scripta Corallis <BR>
&nbsp;&nbsp;&nbsp;&nbsp;&nbsp;&nbsp;&nbsp;quasque alias gentes barbarus Hister habet? <BR>
 Sed quid solus agam quaque infelicia perdam <BR>
&nbsp;&nbsp;&nbsp;&nbsp;&nbsp;&nbsp;&nbsp;otia materia subripiamque diem?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 Nam quia nec uinum nec me tenet alea fallax <BR>
&nbsp;&nbsp;&nbsp;&nbsp;&nbsp;&nbsp;&nbsp;per quae clam tacitum tempus abire solet <BR>
 nec me&#151;quod cuperem, si per fera bella liceret&#151; <BR>
&nbsp;&nbsp;&nbsp;&nbsp;&nbsp;&nbsp;&nbsp;oblectat cultu terra nouata suo, <BR>
 quid nisi Pierides, solacia frigida, restant,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;non bene de nobis quae meruere deae? <BR>
 At tu, cui bibitur felicius Aonius fons, <BR>
&nbsp;&nbsp;&nbsp;&nbsp;&nbsp;&nbsp;&nbsp;utiliter studium quod tibi cedit ama <BR>
 sacraque Musarum merito cole, quodque legamus <BR>
&nbsp;&nbsp;&nbsp;&nbsp;&nbsp;&nbsp;&nbsp;huc aliquod curae mitte recentis opus. 
</P>

<P>
<B>III. AD INGRATVM</B>
</P>

<P>
 Conquerar an taceam? Ponam sine nomine crimen<BR>
&nbsp;&nbsp;&nbsp;&nbsp;&nbsp;&nbsp;&nbsp;an notum qui sis omnibus esse uelim? <BR>
 Nomine non utar, ne commendere querela, <BR>
&nbsp;&nbsp;&nbsp;&nbsp;&nbsp;&nbsp;&nbsp;quaeraturque tibi carmine fama meo. <BR>
 Dum mea puppis erat ualida fundata carina,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;qui mecum uelles currere primus eras. <BR>
 Nunc, quia contraxit uultum Fortuna, recedis, <BR>
&nbsp;&nbsp;&nbsp;&nbsp;&nbsp;&nbsp;&nbsp;auxilio postquam scis opus esse tuo. <BR>
 Dissimulas etiam nec me uis nosse uideri <BR>
&nbsp;&nbsp;&nbsp;&nbsp;&nbsp;&nbsp;&nbsp;quisque sit audito nomine Naso rogas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 10</FONT><BR>
 Ille ego sum, quamquam non uis audire, uetusta <BR>
&nbsp;&nbsp;&nbsp;&nbsp;&nbsp;&nbsp;&nbsp;paene puer puero iunctus amicitia, <BR>
 ille ego qui primus tua seria nosse solebam <BR>
&nbsp;&nbsp;&nbsp;&nbsp;&nbsp;&nbsp;&nbsp;et tibi iucundis primus adesse iocis, <BR>
 ille ego conuictor densoque domesticus usu,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;ille ego iudiciis unica Musa tuis, <BR>
 ille ego sum qui nunc an uiuam, perfide, nescis, <BR>
&nbsp;&nbsp;&nbsp;&nbsp;&nbsp;&nbsp;&nbsp;cura tibi de quo quaerere nulla fuit. <BR>
 Siue fui numquam carus, simulasse fateris, <BR>
&nbsp;&nbsp;&nbsp;&nbsp;&nbsp;&nbsp;&nbsp;seu non fingebas, inueniere leuis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 Aut age, dic aliquam quae te mutauerit iram. <BR>
&nbsp;&nbsp;&nbsp;&nbsp;&nbsp;&nbsp;&nbsp;Nam nisi iusta tua est, iusta querela mea est. <BR>
 Quod te nunc crimen similem uetat esse priori? <BR>
&nbsp;&nbsp;&nbsp;&nbsp;&nbsp;&nbsp;&nbsp;An crimen, coepi quod miser esse, uocas? <BR>
 Si mihi rebus opem nullam factisque ferebas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;uenisset uerbis charta notata tribus. <BR>
 Vix equidem credo, sed et insultare iacenti <BR>
&nbsp;&nbsp;&nbsp;&nbsp;&nbsp;&nbsp;&nbsp;te mihi nec uerbis parcere fama refert. <BR>
 Quid facis, a! demens? Cur, si Fortuna recedat, <BR>
&nbsp;&nbsp;&nbsp;&nbsp;&nbsp;&nbsp;&nbsp;naufragio lacrimas eripis ipse tuo?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 Haec dea non stabili quam sit leuis orbe fatetur, <BR>
&nbsp;&nbsp;&nbsp;&nbsp;&nbsp;&nbsp;&nbsp;quae summum dubio sub pede semper habet. <BR>
 Quolibet est folio, quauis incertior aura. <BR>
&nbsp;&nbsp;&nbsp;&nbsp;&nbsp;&nbsp;&nbsp;Par illi leuitas, improbe, sola tua est. <BR>
 Omnia sunt hominum tenui pendentia filo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;et subito casu quae ualuere ruunt. <BR>
 Diuitis audita est cui non opulentia Croesi? <BR>
&nbsp;&nbsp;&nbsp;&nbsp;&nbsp;&nbsp;&nbsp;Nempe tamen uitam captus ab hoste tulit. <BR>
 Ille Syracosia modo formidatus in urbe <BR>
&nbsp;&nbsp;&nbsp;&nbsp;&nbsp;&nbsp;&nbsp;uix humili duram reppulit arte famem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 Quid fuerat Magno maius? Tamen ille rogauit <BR>
&nbsp;&nbsp;&nbsp;&nbsp;&nbsp;&nbsp;&nbsp;submissa fugiens uoce clientis opem, <BR>
 cuique uiro totus terrarum paruit orbis <BR>
&nbsp;&nbsp;&nbsp;&nbsp;&nbsp;&nbsp;&nbsp;. . . . . . . . . . . . . . . <BR>
 Ille Iugurthino clarus Cimbroque triumpho,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;quo uictrix totiens consule Roma fuit, <BR>
 in caeno Marius iacuit cannaque palustri <BR>
&nbsp;&nbsp;&nbsp;&nbsp;&nbsp;&nbsp;&nbsp;pertulit et tanto multa pudenda uiro. <BR>
 Ludit in humanis diuina potentia rebus <BR>
&nbsp;&nbsp;&nbsp;&nbsp;&nbsp;&nbsp;&nbsp;et certam praesens uix feret hora fidem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>50</FONT><BR>
 'Litus ad Euxinum' si quis mihi diceret 'ibis <BR>
&nbsp;&nbsp;&nbsp;&nbsp;&nbsp;&nbsp;&nbsp;et metues arcu ne feriare Getae', <BR>
 'I, bibe' dixissem 'purgantes pectora sucos <BR>
&nbsp;&nbsp;&nbsp;&nbsp;&nbsp;&nbsp;&nbsp;quicquid et in tota nascitur Anticyra.' <BR>
 Sum tamen haec passus nec, si mortalia possem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 55</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;et summi poteram tela cauere dei. <BR>
 Tu quoque fac timeas et quae tibi laeta uidentur, <BR>
&nbsp;&nbsp;&nbsp;&nbsp;&nbsp;&nbsp;&nbsp;dum loqueris, fieri tristia posse puta. 
</P>

<P>
<B>IV. SEX. POMPEIO </B>
</P>

<P>
 Nulla dies adeo est australibus umida nimbis, <BR>
&nbsp;&nbsp;&nbsp;&nbsp;&nbsp;&nbsp;&nbsp;non intermissis ut fluat imber aquis; <BR>
 nec sterilis locus ullus ita est, ut non sit in illo <BR>
&nbsp;&nbsp;&nbsp;&nbsp;&nbsp;&nbsp;&nbsp;mixta fere duris utilis herba rubis. <BR>
 Nil adeo fortuna grauis miserabile fecit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;ut minuant nulla gaudia parte malum. <BR>
 Ecce domo patriaque carens oculisque meorum, <BR>
&nbsp;&nbsp;&nbsp;&nbsp;&nbsp;&nbsp;&nbsp;naufragus in Getici litoris actus aquas, <BR>
 qua tamen inueni uultum diffundere causa <BR>
&nbsp;&nbsp;&nbsp;&nbsp;&nbsp;&nbsp;&nbsp;possim fortunae nec meminisse meae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Nam mihi cum fulua solus spatiarer harena, <BR>
&nbsp;&nbsp;&nbsp;&nbsp;&nbsp;&nbsp;&nbsp;uisa est a tergo penna dedisse sonum. <BR>
 Respicio nec erat corpus quod cernere possem, <BR>
&nbsp;&nbsp;&nbsp;&nbsp;&nbsp;&nbsp;&nbsp;uerba tamen sunt haec aure recepta mea: <BR>
 'En ego laetarum uenio tibi nuntia rerum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;Fama per inmensas aere lapsa uias: <BR>
 consule Pompeio, quo non tibi carior alter, <BR>
&nbsp;&nbsp;&nbsp;&nbsp;&nbsp;&nbsp;&nbsp;candidus et felix proximus annus erit!' <BR>
 Dixit et, ut laeto Pontum rumore repleuit, <BR>
&nbsp;&nbsp;&nbsp;&nbsp;&nbsp;&nbsp;&nbsp;ad gentes alias hinc dea uertit iter,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 at mihi dilapsis inter noua gaudia curis <BR>
&nbsp;&nbsp;&nbsp;&nbsp;&nbsp;&nbsp;&nbsp;excidit asperitas huius iniqua loci. <BR>
 Ergo ubi, Iane biceps, longum reseraueris annum <BR>
&nbsp;&nbsp;&nbsp;&nbsp;&nbsp;&nbsp;&nbsp;pulsus et a sacro mense December erit, <BR>
 purpura Pompeium summi uelabit honoris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;ne titulis quicquam debeat ille suis. <BR>
 Cernere iam uideor rumpi paene atria turba <BR>
&nbsp;&nbsp;&nbsp;&nbsp;&nbsp;&nbsp;&nbsp;et populum laedi deficiente loco <BR>
 templaque Tarpeiae primum tibi sedis adiri <BR>
&nbsp;&nbsp;&nbsp;&nbsp;&nbsp;&nbsp;&nbsp;et fieri faciles in tua uota deos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 colla boues niueos certae praebere securi, <BR>
&nbsp;&nbsp;&nbsp;&nbsp;&nbsp;&nbsp;&nbsp;quos aluit campis herba Falisca suis, <BR>
 cumque deos omnes, tum quos inpensius aequos <BR>
&nbsp;&nbsp;&nbsp;&nbsp;&nbsp;&nbsp;&nbsp;esse tibi cupias, cum Ioue Caesar erunt. <BR>
 Curia te excipiet patresque e more uocati&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;intendent aures ad tua uerba suas. <BR>
 Hos ubi facundo tua uox hilarauerit ore, <BR>
&nbsp;&nbsp;&nbsp;&nbsp;&nbsp;&nbsp;&nbsp;utque solet, tulerit prospera uerba dies <BR>
 egeris et meritas superis cum Caesare grates <BR>
&nbsp;&nbsp;&nbsp;&nbsp;&nbsp;&nbsp;&nbsp;&#151;qui causam, facias cur ita saepe, dabit!&#151;,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 40</FONT><BR>
 inde domum repetes toto comitante senatu <BR>
&nbsp;&nbsp;&nbsp;&nbsp;&nbsp;&nbsp;&nbsp;officium populi uix capiente domo. <BR>
 Me miserum, turba quod non ego cernar in illa <BR>
&nbsp;&nbsp;&nbsp;&nbsp;&nbsp;&nbsp;&nbsp;nec poterunt istis lumina nostra frui! <BR>
 Quod licet, absentem qua possum mente uidebo;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;aspiciet uultus consulis illa sui. <BR>
 Di faciant aliquo subeat tibi tempore nostrum <BR>
&nbsp;&nbsp;&nbsp;&nbsp;&nbsp;&nbsp;&nbsp;nomen et 'Heu!' dicas 'quid miser ille facit?' <BR>
 Haec tua pertulerit si quis mihi uerba, fatebor <BR>
&nbsp;&nbsp;&nbsp;&nbsp;&nbsp;&nbsp;&nbsp;protinus exilium mollius esse meum. 
</P>

<P>
<B>V. SEX. POMPEIO</B>
</P>

<P>
 Ite, leues elegi, doctas ad consulis aures <BR>
&nbsp;&nbsp;&nbsp;&nbsp;&nbsp;&nbsp;&nbsp;uerbaque honorato ferte legenda uiro. <BR>
 Longa uia est nec uos pedibus proceditis aequis <BR>
&nbsp;&nbsp;&nbsp;&nbsp;&nbsp;&nbsp;&nbsp;tectaque brumali sub niue terra latet. <BR>
 Cum gelidam Thracen et opertum nubibus Haemum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;et maris Ionii transieritis aquas, <BR>
 luce minus decima dominam uenietis in Vrbem, <BR>
&nbsp;&nbsp;&nbsp;&nbsp;&nbsp;&nbsp;&nbsp;ut festinatum non faciatis iter. <BR>
 Protinus inde domus uobis Pompeia petatur: <BR>
&nbsp;&nbsp;&nbsp;&nbsp;&nbsp;&nbsp;&nbsp;non est Augusto iunctior ulla foro.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Si quis, ut in populo, qui sitis et unde requiret, <BR>
&nbsp;&nbsp;&nbsp;&nbsp;&nbsp;&nbsp;&nbsp;nomina decepta quaelibet aure ferat. <BR>
 Vt sit enim tutum, sicut reor esse, fateri <BR>
&nbsp;&nbsp;&nbsp;&nbsp;&nbsp;&nbsp;&nbsp;uera, minus certe ficta timoris habent. <BR>
 Copia nec uobis nullo prohibente uidendi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;consulis, ut limen contigeritis, erit: <BR>
 aut reget ille suos dicendo iura Quirites, <BR>
&nbsp;&nbsp;&nbsp;&nbsp;&nbsp;&nbsp;&nbsp;conspicuum signis cum premet altus ebur, <BR>
 aut populi reditus positam componet ad hastam <BR>
&nbsp;&nbsp;&nbsp;&nbsp;&nbsp;&nbsp;&nbsp;et minui magnae non sinet urbis opes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 aut, ubi erunt patres in Iulia templa uocati, <BR>
&nbsp;&nbsp;&nbsp;&nbsp;&nbsp;&nbsp;&nbsp;de tanto dignis consule rebus aget, <BR>
 aut feret Augusto solitam natoque salutem <BR>
&nbsp;&nbsp;&nbsp;&nbsp;&nbsp;&nbsp;&nbsp;deque parum noto consulet officio <BR>
 tempus et his uacuum Caesar Germanicus omne&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;auferet: a magnis hunc colit ille deis. <BR>
 Cum tamen a turba rerum requieuerit harum, <BR>
&nbsp;&nbsp;&nbsp;&nbsp;&nbsp;&nbsp;&nbsp;ad uos mansuetas porriget ille manus <BR>
 quidque parens ego uester agam fortasse requiret. <BR>
&nbsp;&nbsp;&nbsp;&nbsp;&nbsp;&nbsp;&nbsp;Talia uos illi reddere uerba uolo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 'Viuit adhuc uitamque tibi debere fatetur <BR>
&nbsp;&nbsp;&nbsp;&nbsp;&nbsp;&nbsp;&nbsp;quam prius a miti Caesare munus habet. <BR>
 Te sibi, cum fugeret, memori solet ore referre <BR>
&nbsp;&nbsp;&nbsp;&nbsp;&nbsp;&nbsp;&nbsp;barbariae tutas exhibuisse uias. <BR>
 Sanguine Bistonium quod non tepefecerit ensem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;effectum cura pectoris esse tui. <BR>
 Addita praeterea uitae quoque multa tuendae <BR>
&nbsp;&nbsp;&nbsp;&nbsp;&nbsp;&nbsp;&nbsp;munera, ne proprias attenuaret opes. <BR>
 Pro quibus ut meritis referatur gratia, iurat <BR>
&nbsp;&nbsp;&nbsp;&nbsp;&nbsp;&nbsp;&nbsp;se fore mancipii tempus in omne tui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 Nam prius umbrosa carituros arbore montes <BR>
&nbsp;&nbsp;&nbsp;&nbsp;&nbsp;&nbsp;&nbsp;et freta ueliuolas non habitura rates <BR>
 fluminaque in fontes cursu reditura supino <BR>
&nbsp;&nbsp;&nbsp;&nbsp;&nbsp;&nbsp;&nbsp;gratia quam meriti possit abire tui.' <BR>
 Haec ubi dixeritis, seruet sua dona rogate!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;Sic fuerit uestrae causa peracta uiae. 
</P>

<P>
<B>VI. BRVTO</B>
</P>

<P>
 Quam legis, ex illis tibi uenit epistula, Brute, <BR>
&nbsp;&nbsp;&nbsp;&nbsp;&nbsp;&nbsp;&nbsp;Nasonem nolles in quibus esse locis, <BR>
 sed tu quod nolles, uoluit miserabile fatum. <BR>
&nbsp;&nbsp;&nbsp;&nbsp;&nbsp;&nbsp;&nbsp;Ei mihi! plus illud quam tua uota ualet. <BR>
 In Scythia nobis quinquennis olympias acta est;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;iam tempus lustri transit in alterius. <BR>
 Perstat enim Fortuna tenax uotisque malignum <BR>
&nbsp;&nbsp;&nbsp;&nbsp;&nbsp;&nbsp;&nbsp;opponit nostris insidiosa pedem. <BR>
 Certus eras pro me, Fabiae laus, Maxime, gentis, <BR>
&nbsp;&nbsp;&nbsp;&nbsp;&nbsp;&nbsp;&nbsp;numen ad Augustum supplice uoce loqui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Occidis ante preces causamque ego, Maxime, mortis&#151; <BR>
&nbsp;&nbsp;&nbsp;&nbsp;&nbsp;&nbsp;&nbsp;nec fuero tanti!&#151;me reor esse tuae. <BR>
 Iam timeo nostram cuiquam mandare salutem; <BR>
&nbsp;&nbsp;&nbsp;&nbsp;&nbsp;&nbsp;&nbsp;ipsum morte tua concidit auxilium. <BR>
 Coeperat Augustus deceptae ignoscere culpae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;spem nostram terras deseruitque simul. <BR>
 Quale tamen potui, de caelite, Brute, recenti <BR>
&nbsp;&nbsp;&nbsp;&nbsp;&nbsp;&nbsp;&nbsp;uestra procul positus carmen in ora dedi. <BR>
 Quae prosit pietas utinam mihi sitque malorum <BR>
&nbsp;&nbsp;&nbsp;&nbsp;&nbsp;&nbsp;&nbsp;iam modus et sacrae mitior ira domus!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 Te quoque idem liquido possum iurare precari, <BR>
&nbsp;&nbsp;&nbsp;&nbsp;&nbsp;&nbsp;&nbsp;o mihi non dubia cognite Brute nota. <BR>
 Nam cum praestiteris uerum mihi semper amorem, <BR>
&nbsp;&nbsp;&nbsp;&nbsp;&nbsp;&nbsp;&nbsp;hic tamen aduerso tempore creuit amor, <BR>
 quique tuas pariter lacrimas nostrasque uideret&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;passuros poenam crederet esse duos. <BR>
 Lenem te miseris genuit natura nec ulli <BR>
&nbsp;&nbsp;&nbsp;&nbsp;&nbsp;&nbsp;&nbsp;mitius ingenium quam tibi, Brute, dedit, <BR>
 ut, qui quid ualeas ignoret Marte forensi, <BR>
&nbsp;&nbsp;&nbsp;&nbsp;&nbsp;&nbsp;&nbsp;posse tuo peragi uix putet ore reos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 30</FONT><BR>
 Scilicet eiusdem est, quamuis pugnare uidentur, <BR>
&nbsp;&nbsp;&nbsp;&nbsp;&nbsp;&nbsp;&nbsp;supplicibus facilem, sontibus esse trucem. <BR>
 Cum tibi suscepta est legis uindicta seuerae, <BR>
&nbsp;&nbsp;&nbsp;&nbsp;&nbsp;&nbsp;&nbsp;uerba uelut tinctum singula uirus habent. <BR>
 Hostibus eueniat quam sis uiolentus in armis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;sentire et linguae tela subire tuae <BR>
 quae tibi tam tenui cura limantur ut omnes <BR>
&nbsp;&nbsp;&nbsp;&nbsp;&nbsp;&nbsp;&nbsp;istius ingenium corporis esse negent. <BR>
 At si quem laedi fortuna cernis iniqua, <BR>
&nbsp;&nbsp;&nbsp;&nbsp;&nbsp;&nbsp;&nbsp;mollior est animo femina nulla tuo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 Hoc ego praecipue sensi, cum magna meorum <BR>
&nbsp;&nbsp;&nbsp;&nbsp;&nbsp;&nbsp;&nbsp;notitiam pars est infitiata mei. <BR>
 Inmemor illorum, uestri non inmemor umquam <BR>
&nbsp;&nbsp;&nbsp;&nbsp;&nbsp;&nbsp;&nbsp;qui mala solliciti nostra leuatis ero. <BR>
 Et prius hic nimium nobis conterminus Hister&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;in caput Euxino de mare uertet iter, <BR>
 utque Thyesteae redeant si tempora mensae, <BR>
&nbsp;&nbsp;&nbsp;&nbsp;&nbsp;&nbsp;&nbsp;Solis ad Eoas currus agetur aquas, <BR>
 quam quisquam uestrum qui me doluistis ademptum <BR>
&nbsp;&nbsp;&nbsp;&nbsp;&nbsp;&nbsp;&nbsp;arguat ingratum non meminisse sui. 
</P>

<P>
<B>VII. VESTALI</B>
</P>

<P>
 Missus es Euxinas quoniam, Vestalis, ad undas, <BR>
&nbsp;&nbsp;&nbsp;&nbsp;&nbsp;&nbsp;&nbsp;ut positis reddas iura sub axe locis, <BR>
 aspicis en praesens quali iaceamus in aruo, <BR>
&nbsp;&nbsp;&nbsp;&nbsp;&nbsp;&nbsp;&nbsp;nec me testis eris falsa solere queri. <BR>
 Accedet uoci per te non inrita nostrae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;Alpinis iuuenis regibus orte, fides. <BR>
 Ipse uides certe glacie concrescere Pontum, <BR>
&nbsp;&nbsp;&nbsp;&nbsp;&nbsp;&nbsp;&nbsp;ipse uides rigido stantia uina gelu; <BR>
 ipse uides onerata ferox ut ducat Iazyx <BR>
&nbsp;&nbsp;&nbsp;&nbsp;&nbsp;&nbsp;&nbsp;per medias Histri plaustra bubulcus aquas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Aspicis et mitti sub adunco toxica ferro <BR>
&nbsp;&nbsp;&nbsp;&nbsp;&nbsp;&nbsp;&nbsp;et telum causas mortis habere duas. <BR>
 Atque utinam pars haec tantum spectata fuisset, <BR>
&nbsp;&nbsp;&nbsp;&nbsp;&nbsp;&nbsp;&nbsp;non etiam proprio cognita Marte tibi! <BR>
 Tendisti ad primum per densa pericula pilum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;contigit ex merito qui tibi nuper honor. <BR>
 Sit licet hic titulus plenus tibi fructibus, ingens <BR>
&nbsp;&nbsp;&nbsp;&nbsp;&nbsp;&nbsp;&nbsp;ipsa tamen uirtus ordine maior erit. <BR>
 Non negat hoc Hister, cuius tua dextera quondam <BR>
&nbsp;&nbsp;&nbsp;&nbsp;&nbsp;&nbsp;&nbsp;puniceam Getico sanguine fecit aquam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 Non negat Aegisos, quae te subeunte recepta <BR>
&nbsp;&nbsp;&nbsp;&nbsp;&nbsp;&nbsp;&nbsp;sensit in ingenio nil opis esse loci. <BR>
 Nam, dubium positu melius defensa manune, <BR>
&nbsp;&nbsp;&nbsp;&nbsp;&nbsp;&nbsp;&nbsp;urbs erat in summo nubibus aequa iugo. <BR>
 Sithonio regi ferus interceperat illam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;hostis et ereptas uictor habebat opes, <BR>
 donec fluminea deuecta Vitellius unda <BR>
&nbsp;&nbsp;&nbsp;&nbsp;&nbsp;&nbsp;&nbsp;intulit exposito milite signa Getis. <BR>
 At tibi, progenies alti fortissima Donni, <BR>
&nbsp;&nbsp;&nbsp;&nbsp;&nbsp;&nbsp;&nbsp;uenit in aduersos impetus ire uiros.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 Nec mora, conspicuus longe fulgentibus armis, <BR>
&nbsp;&nbsp;&nbsp;&nbsp;&nbsp;&nbsp;&nbsp;fortia ne possint facta latere caues <BR>
 ingentique gradu contra ferrumque locumque <BR>
&nbsp;&nbsp;&nbsp;&nbsp;&nbsp;&nbsp;&nbsp;saxaque brumali grandine plura subis. <BR>
 Nec te missa super iaculorum turba moratur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;nec quae uipereo tela cruore madent. <BR>
 Spicula cum pictis haerent in casside pennis <BR>
&nbsp;&nbsp;&nbsp;&nbsp;&nbsp;&nbsp;&nbsp;parsque fere scuti uulnere nulla uacat. <BR>
 Nec corpus cunctos feliciter effugit ictus, <BR>
&nbsp;&nbsp;&nbsp;&nbsp;&nbsp;&nbsp;&nbsp;sed minor est acri laudis amore dolor.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 Talis apud Troiam Danais pro nauibus Aiax <BR>
&nbsp;&nbsp;&nbsp;&nbsp;&nbsp;&nbsp;&nbsp;dicitur Hectoreas sustinuisse faces. <BR>
 Vt propius uentum est admotaque dextera dextrae <BR>
&nbsp;&nbsp;&nbsp;&nbsp;&nbsp;&nbsp;&nbsp;resque fero potuit comminus ense geri, <BR>
 dicere difficile est quid Mars tuus egerit illic&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;quotque neci dederis quosque quibusque modis. <BR>
 Ense tuo factos calcabas uictor aceruos <BR>
&nbsp;&nbsp;&nbsp;&nbsp;&nbsp;&nbsp;&nbsp;inpositoque Getes sub pede multus erat. <BR>
 Pugnat ad exemplum primi minor ordine pili <BR>
&nbsp;&nbsp;&nbsp;&nbsp;&nbsp;&nbsp;&nbsp;multaque fert miles uulnera, multa facit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>50</FONT><BR>
 Sed tantum uirtus alios tua praeterit omnes <BR>
&nbsp;&nbsp;&nbsp;&nbsp;&nbsp;&nbsp;&nbsp;ante citos quantum Pegasus ibat equos. <BR>
 Vincitur Aegisos testataque tempus in omne <BR>
&nbsp;&nbsp;&nbsp;&nbsp;&nbsp;&nbsp;&nbsp;sunt tua, Vestalis, carmine facta meo. 
</P>

<P>
<B>VIII. SVILLIO</B>
</P>

<P>
 Littera sera quidem, studiis exculte Suilli, <BR>
&nbsp;&nbsp;&nbsp;&nbsp;&nbsp;&nbsp;&nbsp;huc tua peruenit, sed mihi grata tamen, <BR>
 qua pia si possit superos lenire rogando <BR>
&nbsp;&nbsp;&nbsp;&nbsp;&nbsp;&nbsp;&nbsp;gratia, laturum te mihi dicis opem. <BR>
 Vt iam nil praestes, animi sum factus amici&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;debitor et meritum uelle iuuare uoco. <BR>
 Inpetus iste tuus longum modo duret in aeuum, <BR>
&nbsp;&nbsp;&nbsp;&nbsp;&nbsp;&nbsp;&nbsp;neue malis pietas sit tua lassa meis! <BR>
 Ius aliquod faciunt adfinia uincula nobis, <BR>
&nbsp;&nbsp;&nbsp;&nbsp;&nbsp;&nbsp;&nbsp;quae semper maneant inlabefacta precor.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Nam tibi quae coniunx, eadem mihi filia paene est, <BR>
&nbsp;&nbsp;&nbsp;&nbsp;&nbsp;&nbsp;&nbsp;et quae te generum, me uocat illa uirum. <BR>
 Ei mihi, si lectis uultum tu uersibus istis <BR>
&nbsp;&nbsp;&nbsp;&nbsp;&nbsp;&nbsp;&nbsp;ducis et adfinem te pudet esse meum! <BR>
 At nihil hic dignum poteris reperire pudore&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;praeter Fortunam, quae mihi caeca fuit. <BR>
 Seu genus excutias, equites ab origine prima <BR>
&nbsp;&nbsp;&nbsp;&nbsp;&nbsp;&nbsp;&nbsp;usque per innumeros inueniemur auos; <BR>
 siue uelis qui sint mores inquirere nostri, <BR>
&nbsp;&nbsp;&nbsp;&nbsp;&nbsp;&nbsp;&nbsp;errorem misero detrahe, labe carent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 Tu modo si quid agi sperabis posse precando, <BR>
&nbsp;&nbsp;&nbsp;&nbsp;&nbsp;&nbsp;&nbsp;quos colis exora supplice uoce deos. <BR>
 Di tibi sint Caesar iuuenis: tua numina placa! <BR>
&nbsp;&nbsp;&nbsp;&nbsp;&nbsp;&nbsp;&nbsp;hac certe nulla est notior ara tibi. <BR>
 Non sinit illa sui uanas antistitis umquam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;esse preces: nostris hinc pete rebus opem! <BR>
 Quamlibet exigua si nos ea iuuerit aura, <BR>
&nbsp;&nbsp;&nbsp;&nbsp;&nbsp;&nbsp;&nbsp;obruta de mediis cumba resurget aquis. <BR>
 Tunc ego tura feram rapidis sollemnia flammis, <BR>
&nbsp;&nbsp;&nbsp;&nbsp;&nbsp;&nbsp;&nbsp;et ualeant quantum numina testis ero.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 Nec tibi de Pario statuam, Germanice, templum <BR>
&nbsp;&nbsp;&nbsp;&nbsp;&nbsp;&nbsp;&nbsp;marmore: carpsit opes illa ruina meas. <BR>
 Templa domus facient uobis urbesque beatae, <BR>
&nbsp;&nbsp;&nbsp;&nbsp;&nbsp;&nbsp;&nbsp;Naso suis opibus, carmine gratus erit. <BR>
 Parua quidem fateor pro magnis munera reddi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;cum pro concessa uerba salute damus. <BR>
 Sed qui quam potuit dat maxima, gratus abunde est <BR>
&nbsp;&nbsp;&nbsp;&nbsp;&nbsp;&nbsp;&nbsp;et finem pietas contigit illa suum. <BR>
 Nec quae de parua pauper dis libat acerra, <BR>
&nbsp;&nbsp;&nbsp;&nbsp;&nbsp;&nbsp;&nbsp;tura minus grandi quam data lance ualent&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 agnaque tam lactens quam gramine pasta Falisco <BR>
&nbsp;&nbsp;&nbsp;&nbsp;&nbsp;&nbsp;&nbsp;uictima Tarpeios inficit icta focos. <BR>
 Nec tamen officio uatum per carmina facto <BR>
&nbsp;&nbsp;&nbsp;&nbsp;&nbsp;&nbsp;&nbsp;principibus res est aptior ulla uiris. <BR>
 Carmina uestrarum peragunt praeconia laudum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;neue sit actorum fama caduca cauent. <BR>
 Carmine fit uiuax uirtus expersque sepulcri <BR>
&nbsp;&nbsp;&nbsp;&nbsp;&nbsp;&nbsp;&nbsp;notitiam serae posteritatis habet. <BR>
 Tabida consumit ferrum lapidemque uetustas <BR>
&nbsp;&nbsp;&nbsp;&nbsp;&nbsp;&nbsp;&nbsp;nullaque res maius tempore robur habet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>50</FONT><BR>
 Scripta ferunt annos: scriptis Agamemnona nosti <BR>
&nbsp;&nbsp;&nbsp;&nbsp;&nbsp;&nbsp;&nbsp;et quisquis contra uel simul arma tulit. <BR>
 Quis Thebas septemque duces sine carmine nosset <BR>
&nbsp;&nbsp;&nbsp;&nbsp;&nbsp;&nbsp;&nbsp;et quicquid post haec, quicquid et ante fuit? <BR>
 Di quoque carminibus, si fas est dicere, fiunt&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>55</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;tantaque maiestas ore canentis eget. <BR>
 Sic Chaos ex illa naturae mole prioris <BR>
&nbsp;&nbsp;&nbsp;&nbsp;&nbsp;&nbsp;&nbsp;digestum partes scimus habere suas; <BR>
 sic adfectantes caelestia regna Gigantes <BR>
&nbsp;&nbsp;&nbsp;&nbsp;&nbsp;&nbsp;&nbsp;ad Styga nimbifero uindicis igne datos;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>60</FONT><BR>
 sic uictor laudem superatis Liber ab Indis, <BR>
&nbsp;&nbsp;&nbsp;&nbsp;&nbsp;&nbsp;&nbsp;Alcides capta traxit ab Oechalia, <BR>
 et modo, Caesar, auum, quem uirtus addidit astris, <BR>
&nbsp;&nbsp;&nbsp;&nbsp;&nbsp;&nbsp;&nbsp;sacrarunt aliqua carmina parte tuum. <BR>
 Si quid adhuc igitur uiui, Germanice, nostro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>65</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;restat in ingenio, seruiet omne tibi. <BR>
 Non potes officium uatis contemnere uates: <BR>
&nbsp;&nbsp;&nbsp;&nbsp;&nbsp;&nbsp;&nbsp;iudicio pretium res habet ista tuo. <BR>
 Quod nisi te nomen tantum ad maiora uocasset, <BR>
&nbsp;&nbsp;&nbsp;&nbsp;&nbsp;&nbsp;&nbsp;gloria Pieridum summa futurus eras.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>70</FONT><BR>
 Sed dare materiam nobis quam carmina maius, <BR>
&nbsp;&nbsp;&nbsp;&nbsp;&nbsp;&nbsp;&nbsp;nec tamen ex toto deserere illa potes. <BR>
 Nam modo bella geris, numeris modo uerba coerces, <BR>
&nbsp;&nbsp;&nbsp;&nbsp;&nbsp;&nbsp;&nbsp;quodque aliis opus est, hoc tibi lusus erit. <BR>
 Vtque nec ad citharam nec ad arcum segnis Apollo est,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>75</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;sed uenit ad sacras neruus uterque manus, <BR>
 sic tibi nec docti desunt nec principis artes, <BR>
&nbsp;&nbsp;&nbsp;&nbsp;&nbsp;&nbsp;&nbsp;mixta sed est animo cum Ioue Musa tuo. <BR>
 Quae quoniam nec nos unda submouit ab illa, <BR>
&nbsp;&nbsp;&nbsp;&nbsp;&nbsp;&nbsp;&nbsp;ungula Gorgonei quam caua fecit equi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>80</FONT><BR>
 prosit opemque ferat communia sacra tueri <BR>
&nbsp;&nbsp;&nbsp;&nbsp;&nbsp;&nbsp;&nbsp;atque isdem studiis inposuisse manum. <BR>
 Litora pellitis nimium subiecta Corallis <BR>
&nbsp;&nbsp;&nbsp;&nbsp;&nbsp;&nbsp;&nbsp;ut tandem saeuos effugiamque Getas, <BR>
 clausaque si misero patria est, ut ponar in ullo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>85</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;qui minus Ausonia distat ab urbe loco, <BR>
 unde tuas possim laudes celebrare recentes <BR>
&nbsp;&nbsp;&nbsp;&nbsp;&nbsp;&nbsp;&nbsp;magnaque quam minima facta referre mora. <BR>
 Tangat ut hoc uotum caelestia, care Suilli, <BR>
&nbsp;&nbsp;&nbsp;&nbsp;&nbsp;&nbsp;&nbsp;numina, pro socero paene precare tuo. 
</P>

<P>
<B>IX. GRAECINO</B>
</P>

<P>
 Vnde licet, non unde iuuat, Graecine, salutem <BR>
&nbsp;&nbsp;&nbsp;&nbsp;&nbsp;&nbsp;&nbsp;mittit ab Euxinis hanc tibi Naso uadis <BR>
 missaque, di faciant, auroram occurrat ad illam <BR>
&nbsp;&nbsp;&nbsp;&nbsp;&nbsp;&nbsp;&nbsp;bis senos fascis quae tibi prima dabit, <BR>
 ut, quoniam sine me tanges Capitolia consul&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;et fiam turbae pars ego nulla tuae, <BR>
 in domini subeat partis et praestet amici <BR>
&nbsp;&nbsp;&nbsp;&nbsp;&nbsp;&nbsp;&nbsp;officium iusso littera nostra die. <BR>
 Atque, ego si fatis genitus melioribus essem <BR>
&nbsp;&nbsp;&nbsp;&nbsp;&nbsp;&nbsp;&nbsp;et mea sincero curreret axe rota,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 10</FONT><BR>
 quo nunc nostra manus per scriptum fungitur, esset <BR>
&nbsp;&nbsp;&nbsp;&nbsp;&nbsp;&nbsp;&nbsp;lingua salutandi munere functa tui <BR>
 gratatusque darem cum dulcibus oscula uerbis <BR>
&nbsp;&nbsp;&nbsp;&nbsp;&nbsp;&nbsp;&nbsp;nec minus ille meus quam tuus esset honor. <BR>
 Illa, confiteor, sic essem luce superbus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;ut caperet fastus uix domus ulla meos, <BR>
 dumque latus sancti cingit tibi turba senatus, <BR>
 consulis ante pedes ire iuberer eques <BR>
 et, quamquam cuperem semper tibi proximus esse, <BR>
&nbsp;&nbsp;&nbsp;&nbsp;&nbsp;&nbsp;&nbsp;gauderem lateris non habuisse locum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 nec querulus, turba quamuis eliderer, essem, <BR>
&nbsp;&nbsp;&nbsp;&nbsp;&nbsp;&nbsp;&nbsp;sed foret a populo tum mihi dulce premi. <BR>
 Prospicerem gaudens quantus foret agminis ordo <BR>
&nbsp;&nbsp;&nbsp;&nbsp;&nbsp;&nbsp;&nbsp;densaque quam longum turba teneret iter, <BR>
 quoque magis noris quam me uulgaria tangant,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;spectarem qualis purpura te tegeret. <BR>
 Signa quoque in sella nossem formata curuli <BR>
&nbsp;&nbsp;&nbsp;&nbsp;&nbsp;&nbsp;&nbsp;et totum Numidi sculptile dentis opus. <BR>
 At cum Tarpeias esses deductus in arces, <BR>
&nbsp;&nbsp;&nbsp;&nbsp;&nbsp;&nbsp;&nbsp;dum caderet iussu uictima sacra tuo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 me quoque secreto grates sibi magnus agentem <BR>
&nbsp;&nbsp;&nbsp;&nbsp;&nbsp;&nbsp;&nbsp;audisset media qui sedet aede deus <BR>
 turaque mente magis plena quam lance dedissem <BR>
&nbsp;&nbsp;&nbsp;&nbsp;&nbsp;&nbsp;&nbsp;ter quater imperii laetus honore tui. <BR>
 Hic ego praesentes inter numerarer amicos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;mitia ius Vrbis si modo fata darent, <BR>
 quaeque mihi sola capitur nunc mente uoluptas, <BR>
&nbsp;&nbsp;&nbsp;&nbsp;&nbsp;&nbsp;&nbsp;tunc oculis etiam percipienda foret. <BR>
 Non ita caelitibus uisum est, et forsitan aequis. <BR>
&nbsp;&nbsp;&nbsp;&nbsp;&nbsp;&nbsp;&nbsp;Nam quid me poenae causa negata iuuet?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 Mente tamen, quae sola loco non exulat, utar, <BR>
&nbsp;&nbsp;&nbsp;&nbsp;&nbsp;&nbsp;&nbsp;praetextam fasces aspiciamque tuos. <BR>
 Haec modo te populo reddentem iura uidebit <BR>
&nbsp;&nbsp;&nbsp;&nbsp;&nbsp;&nbsp;&nbsp;et se secretis finget adesse tuis, <BR>
 nunc longi reditus hastae subponere lustri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;credet et exacta cuncta locare fide, <BR>
 nunc facere in medio facundum uerba senatu <BR>
&nbsp;&nbsp;&nbsp;&nbsp;&nbsp;&nbsp;&nbsp;publica quaerentem quid petat utilitas, <BR>
 nunc pro Caesaribus superis decernere grates <BR>
&nbsp;&nbsp;&nbsp;&nbsp;&nbsp;&nbsp;&nbsp;albaue opimorum colla ferire boum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>50</FONT><BR>
 Atque utinam, cum iam fueris potiora precatus, <BR>
&nbsp;&nbsp;&nbsp;&nbsp;&nbsp;&nbsp;&nbsp;ut mihi placetur principis ira roges! <BR>
 Surgat ad hanc uocem plena pius ignis ab ara <BR>
&nbsp;&nbsp;&nbsp;&nbsp;&nbsp;&nbsp;&nbsp;detque bonum uoto lucidus omen apex! <BR>
 Interea, qua parte licet, ne cuncta queramur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>55</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;hic quoque te festum consule tempus agam. <BR>
 Altera laetitiae est nec cedens causa priori: <BR>
&nbsp;&nbsp;&nbsp;&nbsp;&nbsp;&nbsp;&nbsp;successor tanti frater honoris erit. <BR>
 Nam tibi finitum summo, Graecine, Decembri <BR>
&nbsp;&nbsp;&nbsp;&nbsp;&nbsp;&nbsp;&nbsp;imperium Iani suscipit ille die,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>60</FONT><BR>
 quaeque est in uobis pietas, alterna feretis <BR>
&nbsp;&nbsp;&nbsp;&nbsp;&nbsp;&nbsp;&nbsp;gaudia, tu fratris fascibus, ille tuis. <BR>
 Sic tu bis fueris consul, bis consul et ille, <BR>
&nbsp;&nbsp;&nbsp;&nbsp;&nbsp;&nbsp;&nbsp;inque domo binus conspicietur honor. <BR>
 Qui quamquam est ingens et nullum Martia summo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>65</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;altius imperium consule Roma uidet, <BR>
 multiplicat tamen hunc grauitas auctoris honorem <BR>
&nbsp;&nbsp;&nbsp;&nbsp;&nbsp;&nbsp;&nbsp;et maiestatem res data dantis habet. <BR>
 Iudiciis igitur liceat Flaccoque tibique <BR>
&nbsp;&nbsp;&nbsp;&nbsp;&nbsp;&nbsp;&nbsp;talibus Augusti tempus in omne frui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>70</FONT><BR>
 Quod tamen ab rerum cura propiore uacabit, <BR>
&nbsp;&nbsp;&nbsp;&nbsp;&nbsp;&nbsp;&nbsp;uota, precor, uotis addite uestra meis, <BR>
 et si quem dabit aura sinum, iactate rudentis, <BR>
&nbsp;&nbsp;&nbsp;&nbsp;&nbsp;&nbsp;&nbsp;exeat e Stygiis ut mea nauis aquis. <BR>
 Praefuit his, Graecine, locis modo Flaccus et illo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>75</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;ripa ferox Histri sub duce tuta fuit. <BR>
 Hic tenuit Mysas gentis in pace fideli, <BR>
&nbsp;&nbsp;&nbsp;&nbsp;&nbsp;&nbsp;&nbsp;hic arcu fisos terruit ense Getas. <BR>
 Hic raptam Troesmin celeri uirtute recepit <BR>
&nbsp;&nbsp;&nbsp;&nbsp;&nbsp;&nbsp;&nbsp;infecitque fero sanguine Danuuium.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>80</FONT><BR>
 Quaere loci faciem Scythicique incommoda caeli <BR>
&nbsp;&nbsp;&nbsp;&nbsp;&nbsp;&nbsp;&nbsp;et quam uicino terrear hoste roga, <BR>
 sintne litae tenues serpentis felle sagittae, <BR>
&nbsp;&nbsp;&nbsp;&nbsp;&nbsp;&nbsp;&nbsp;fiat an humanum uictima dira caput, <BR>
 mentiar, an coeat duratus frigore Pontus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>85</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;et teneat glacies iugera multa freti. <BR>
 Haec ubi narrarit, quae sit mea fama require, <BR>
&nbsp;&nbsp;&nbsp;&nbsp;&nbsp;&nbsp;&nbsp;quoque modo peragam tempora dura roga. <BR>
 Non sumus hic odio nec scilicet esse meremur, <BR>
&nbsp;&nbsp;&nbsp;&nbsp;&nbsp;&nbsp;&nbsp;nec cum fortuna mens quoque uersa mea est.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>90</FONT><BR>
 Illa quies animi quam tu laudare solebas, <BR>
&nbsp;&nbsp;&nbsp;&nbsp;&nbsp;&nbsp;&nbsp;ille uetus solito perstat in ore pudor. <BR>
 Sic ego sum longe, sic hic, ubi barbarus hostis <BR>
&nbsp;&nbsp;&nbsp;&nbsp;&nbsp;&nbsp;&nbsp;ut fera plus ualeant legibus arma facit, <BR>
 rem queat ut nullam tot iam, Graecine, per annos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>95</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;femina de nobis uirue puerue queri. <BR>
 Hoc facit ut misero faueant adsintque Tomitae, <BR>
&nbsp;&nbsp;&nbsp;&nbsp;&nbsp;&nbsp;&nbsp;haec quoniam tellus testificanda mihi est. <BR>
 Illi me, quia uelle uident, discedere malunt, <BR>
&nbsp;&nbsp;&nbsp;&nbsp;&nbsp;&nbsp;&nbsp;respectu cupiunt hic tamen esse sui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>100</FONT><BR>
 Nec mihi credideris: extant decreta quibus nos <BR>
&nbsp;&nbsp;&nbsp;&nbsp;&nbsp;&nbsp;&nbsp;laudat et inmunes publica cera facit. <BR>
 Conueniens miseris et quamquam gloria non sit, <BR>
&nbsp;&nbsp;&nbsp;&nbsp;&nbsp;&nbsp;&nbsp;proxima dant nobis oppida munus idem. <BR>
 Nec pietas ignota mea est: uidet hospita terra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>105</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;in nostra sacrum Caesaris esse domo. <BR>
 Stant pariter natusque pius coniunxque sacerdos, <BR>
&nbsp;&nbsp;&nbsp;&nbsp;&nbsp;&nbsp;&nbsp;numina iam facto non leuiora deo. <BR>
 Neu desit pars ulla domus, stat uterque nepotum, <BR>
&nbsp;&nbsp;&nbsp;&nbsp;&nbsp;&nbsp;&nbsp;hic auiae lateri proximus, ille patris.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>110</FONT><BR>
 His ego do totiens cum ture precantia uerba, <BR>
&nbsp;&nbsp;&nbsp;&nbsp;&nbsp;&nbsp;&nbsp;Eoo quotiens surgit ab orbe dies. <BR>
 Tota, licet quaeras, hoc me non fingere dicet <BR>
&nbsp;&nbsp;&nbsp;&nbsp;&nbsp;&nbsp;&nbsp;officii testis Pontica terra mei. <BR>
 Pontica me tellus, quantis hac possumus ara,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>115</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;natalem ludis scit celebrare dei. <BR>
 Nec minus hospitibus pietas est cognita talis, <BR>
&nbsp;&nbsp;&nbsp;&nbsp;&nbsp;&nbsp;&nbsp;Misit in has si quos longa Propontis aquas. <BR>
 Is quoque quo Laeuus fuerat sub praeside Pontus <BR>
&nbsp;&nbsp;&nbsp;&nbsp;&nbsp;&nbsp;&nbsp;audierit frater forsitan ista tuus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>120</FONT><BR>
 Fortuna est inpar animo talique libenter <BR>
&nbsp;&nbsp;&nbsp;&nbsp;&nbsp;&nbsp;&nbsp;exiguas carpo munere pauper opes. <BR>
 Nec uestris damus haec oculis procul Vrbe remoti, <BR>
&nbsp;&nbsp;&nbsp;&nbsp;&nbsp;&nbsp;&nbsp;contenti tacita sed pietate sumus. <BR>
 Et tamen haec tangent aliquando Caesaris aures:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>125</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;nil illi toto quod fit in orbe latet. <BR>
 Tu certe scis haec, superis adscite, uidesque, <BR>
&nbsp;&nbsp;&nbsp;&nbsp;&nbsp;&nbsp;&nbsp;Caesar, ut est oculis subdita terra tuis, <BR>
 tu nostras audis inter conuexa locatus <BR>
&nbsp;&nbsp;&nbsp;&nbsp;&nbsp;&nbsp;&nbsp;sidera, sollicito quas damus ore, preces.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>130</FONT><BR>
 Perueniant istuc et carmina forsitan illa <BR>
&nbsp;&nbsp;&nbsp;&nbsp;&nbsp;&nbsp;&nbsp;quae de te misi caelite facta nouo! <BR>
 Auguror his igitur flecti tua numina nec tu <BR>
&nbsp;&nbsp;&nbsp;&nbsp;&nbsp;&nbsp;&nbsp;inmerito nomen mite Parentis habes. 
</P>

<P>
<B>X. ALBINOVANO</B>
</P>

<P>
 Haec mihi Cimmerio bis tertia ducitur aestas <BR>
&nbsp;&nbsp;&nbsp;&nbsp;&nbsp;&nbsp;&nbsp;litore pellitos inter agenda Getas. <BR>
 Ecquos tu silices, ecquod, carissime, ferrum <BR>
&nbsp;&nbsp;&nbsp;&nbsp;&nbsp;&nbsp;&nbsp;duritiae confers, Albinouane, meae? <BR>
 Gutta cauat lapidem, consumitur anulus usu,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;atteritur pressa uomer aduncus humo. <BR>
 Tempus edax igitur praeter nos omnia perdet: <BR>
&nbsp;&nbsp;&nbsp;&nbsp;&nbsp;&nbsp;&nbsp;cessat duritia mors quoque uicta mea. <BR>
 Exemplum est animi nimium patientis Vlixes <BR>
&nbsp;&nbsp;&nbsp;&nbsp;&nbsp;&nbsp;&nbsp;iactatus dubio per duo lustra mari,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 tempora solliciti sed non tamen omnia fati <BR>
&nbsp;&nbsp;&nbsp;&nbsp;&nbsp;&nbsp;&nbsp;pertulit et placidae saepe fuere morae. <BR>
 An graue sex annis pulchram fouisse Calypson <BR>
&nbsp;&nbsp;&nbsp;&nbsp;&nbsp;&nbsp;&nbsp;aequoreaeque fuit concubuisse deae? <BR>
 Excipit Hippotades qui dat pro munere uentos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;curuet ut inpulsos utilis aura sinus. <BR>
 Nec bene cantantis labor est audire puellas <BR>
&nbsp;&nbsp;&nbsp;&nbsp;&nbsp;&nbsp;&nbsp;nec degustanti lotos amara fuit. <BR>
 Hos ego qui patriae faciant obliuia sucos <BR>
&nbsp;&nbsp;&nbsp;&nbsp;&nbsp;&nbsp;&nbsp;parte meae uitae, si modo dentur, emam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 Nec tu contuleris urbem Laestrygonos umquam <BR>
&nbsp;&nbsp;&nbsp;&nbsp;&nbsp;&nbsp;&nbsp;gentibus obliqua quas obit Hister aqua, <BR>
 nec uincet Cyclops saeuum feritate Piacchen; <BR>
&nbsp;&nbsp;&nbsp;&nbsp;&nbsp;&nbsp;&nbsp;qui quota terroris pars solet esse mei? <BR>
 Scylla feris trunco quod latret ab inguine monstris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;Heniochae nautis plus nocuere rates. <BR>
 Nec potes infestis conferre Charybdin Achaeis, <BR>
&nbsp;&nbsp;&nbsp;&nbsp;&nbsp;&nbsp;&nbsp;ter licet epotum ter uomat illa fretum; <BR>
 qui quamquam dextra regione licentius errant, <BR>
&nbsp;&nbsp;&nbsp;&nbsp;&nbsp;&nbsp;&nbsp;securum latus hoc non tamen esse sinunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 Hic agri infrondes, hic spicula tincta uenenis, <BR>
&nbsp;&nbsp;&nbsp;&nbsp;&nbsp;&nbsp;&nbsp;hic freta uel pediti peruia reddit hiems, <BR>
 ut, qua remus iter pulsis modo fecerat undis, <BR>
&nbsp;&nbsp;&nbsp;&nbsp;&nbsp;&nbsp;&nbsp;siccus contempta naue uiator eat. <BR>
 Qui ueniunt istinc uix uos ea credere dicunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;Quam miser est qui fert asperiora fide! <BR>
 Crede tamen, nec te causas nescire sinemus <BR>
&nbsp;&nbsp;&nbsp;&nbsp;&nbsp;&nbsp;&nbsp;horrida Sarmaticum cur mare duret hiems. <BR>
 Proxima sunt nobis plaustri praebentia formam <BR>
&nbsp;&nbsp;&nbsp;&nbsp;&nbsp;&nbsp;&nbsp;et quae praecipuum sidera frigus habent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 Hinc oritur Boreas oraeque domesticus huic est <BR>
&nbsp;&nbsp;&nbsp;&nbsp;&nbsp;&nbsp;&nbsp;et sumit uires a propiore loco. <BR>
 At Notus, aduerso tepidum qui spirat ab axe, <BR>
&nbsp;&nbsp;&nbsp;&nbsp;&nbsp;&nbsp;&nbsp;est procul et rarus languidiorque uenit. <BR>
 Adde quod hic clauso miscentur flumina Ponto&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;uimque fretum multo perdit ab amne suam. <BR>
 Huc Lycus, huc Sagaris Peniusque Hypanisque Calesque <BR>
&nbsp;&nbsp;&nbsp;&nbsp;&nbsp;&nbsp;&nbsp;influit et crebro uertice tortus Halys <BR>
 Partheniusque rapax et uoluens saxa Cynapses <BR>
&nbsp;&nbsp;&nbsp;&nbsp;&nbsp;&nbsp;&nbsp;labitur et nullo tardior amne Tyras,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>50</FONT><BR>
 et tu, femineae Thermodon cognite turmae <BR>
&nbsp;&nbsp;&nbsp;&nbsp;&nbsp;&nbsp;&nbsp;et quondam Graiis Phasi petite uiris, <BR>
 cumque Borysthenio liquidissimus amne Dyraspes <BR>
&nbsp;&nbsp;&nbsp;&nbsp;&nbsp;&nbsp;&nbsp;et tacite peragens lene Melanthus iter, <BR>
 quique duas terras, Asiam Cadmique sororem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>55</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;separat et cursus inter utramque facit, <BR>
 innumerique alii, quos inter maximus omnis <BR>
&nbsp;&nbsp;&nbsp;&nbsp;&nbsp;&nbsp;&nbsp;cedere Danuuius se tibi, Nile, negat. <BR>
 Copia tot laticum, quas auget, adulterat undas <BR>
&nbsp;&nbsp;&nbsp;&nbsp;&nbsp;&nbsp;&nbsp;nec patitur uires aequor habere suas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 60</FONT><BR>
 Quin etiam stagno similis pigraeque paludi <BR>
&nbsp;&nbsp;&nbsp;&nbsp;&nbsp;&nbsp;&nbsp;caeruleus uix est diluiturque color. <BR>
 Innatat unda freto dulcis leuiorque marina est, <BR>
&nbsp;&nbsp;&nbsp;&nbsp;&nbsp;&nbsp;&nbsp;quae proprium mixto de sale pondus habet. <BR>
 Si roget haec aliquis cur sint narrata Pedoni&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>65</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;quidue loqui certis iuuerit ista modis: <BR>
 'Detinui, dicam, curas tempusque fefelli. <BR>
&nbsp;&nbsp;&nbsp;&nbsp;&nbsp;&nbsp;&nbsp;Hunc fructum praesens attulit hora mihi. <BR>
 Abfuimus solito, dum scribimus ista, dolore <BR>
&nbsp;&nbsp;&nbsp;&nbsp;&nbsp;&nbsp;&nbsp;in mediis nec nos sensimus esse Getis.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>70</FONT><BR>
 At tu, non dubito, cum Thesea carmine laudes, <BR>
&nbsp;&nbsp;&nbsp;&nbsp;&nbsp;&nbsp;&nbsp;materiae titulos quin tueare tuae, <BR>
 quemque refers, imitere uirum: uetat ille profecto <BR>
&nbsp;&nbsp;&nbsp;&nbsp;&nbsp;&nbsp;&nbsp;tranquilli comitem temporis esse fidem. <BR>
 Qui quamquam est factis ingens et conditur a te&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>75</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;uir tanto quanto debuit ore cani, <BR>
 est tamen ex illo nobis imitabile quiddam <BR>
&nbsp;&nbsp;&nbsp;&nbsp;&nbsp;&nbsp;&nbsp;inque fide Theseus quilibet esse potest. <BR>
 Non tibi sunt hostes ferro clauaque domandi, <BR>
&nbsp;&nbsp;&nbsp;&nbsp;&nbsp;&nbsp;&nbsp;per quos uix ulli peruius Isthmos erat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>80</FONT><BR>
 sed praestandus amor, res non operosa uolenti. <BR>
&nbsp;&nbsp;&nbsp;&nbsp;&nbsp;&nbsp;&nbsp;Quis labor est puram non temerasse fidem? <BR>
 Haec tibi, qui praestas indeclinatus amico, <BR>
&nbsp;&nbsp;&nbsp;&nbsp;&nbsp;&nbsp;&nbsp;non est quod lingua icta querente putes. 
</P>

<P>
<B>XI. GALLIONI</B>
</P>

<P>
 Gallio, crimen erit uix excusabile nobis <BR>
&nbsp;&nbsp;&nbsp;&nbsp;&nbsp;&nbsp;&nbsp;carmine te nomen non habuisse meo; <BR>
 tu quoque enim, memini, caelesti cuspide facta <BR>
&nbsp;&nbsp;&nbsp;&nbsp;&nbsp;&nbsp;&nbsp;fouisti lacrimis uulnera nostra tuis. <BR>
 Atque utinam rapti iactura laesus amici&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;sensisses ultra quod quererere nihil! <BR>
 Non ita dis placuit, qui te spoliare pudica <BR>
&nbsp;&nbsp;&nbsp;&nbsp;&nbsp;&nbsp;&nbsp;coniuge crudeles non habuere nefas. <BR>
 Nuntia nam luctus mihi nuper epistula uenit <BR>
&nbsp;&nbsp;&nbsp;&nbsp;&nbsp;&nbsp;&nbsp;lectaque cum lacrimis sunt tua damna meis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Sed neque solari prudentem stultior ausim <BR>
&nbsp;&nbsp;&nbsp;&nbsp;&nbsp;&nbsp;&nbsp;uerbaque doctorum nota referre tibi, <BR>
 finitumque tuum, si non ratione, dolorem <BR>
&nbsp;&nbsp;&nbsp;&nbsp;&nbsp;&nbsp;&nbsp;ipsa iam pridem suspicor esse mora. <BR>
 Dum tua peruenit, dum littera nostra recurrens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;tot maria ac terras permeat, annus abit. <BR>
 Temporis officium est solacia dicere certi, <BR>
&nbsp;&nbsp;&nbsp;&nbsp;&nbsp;&nbsp;&nbsp;dum dolor in cursu est et petit aeger opem. <BR>
 At cum longa dies sedauit uulnera mentis, <BR>
&nbsp;&nbsp;&nbsp;&nbsp;&nbsp;&nbsp;&nbsp;intempestiue qui mouet illa nouat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 Adde, quod&#151;atque utinam uerum mihi uenerit omen!&#151; <BR>
&nbsp;&nbsp;&nbsp;&nbsp;&nbsp;&nbsp;&nbsp;coniugio felix iam potes esse nouo. 
</P>

<P>
<B>XII. TVTICANO </B>
</P>

<P>
 Quo minus in nostris ponaris, amice, libellis, <BR>
&nbsp;&nbsp;&nbsp;&nbsp;&nbsp;&nbsp;&nbsp;nominis efficitur condicione tui; <BR>
 aut ego non alium prius hoc dignarer honore, <BR>
&nbsp;&nbsp;&nbsp;&nbsp;&nbsp;&nbsp;&nbsp;est aliquis nostrum si modo carmen honor. <BR>
 Lex pedis officio fortunaque nominis obstat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;quaque meos adeas, est uia nulla, modos. <BR>
 Nam pudet in geminos ita nomen scindere uersus, <BR>
&nbsp;&nbsp;&nbsp;&nbsp;&nbsp;&nbsp;&nbsp;desinat ut prior hoc incipiatque minor, <BR>
 et pudeat, si te, qua syllaba parte moratur, <BR>
&nbsp;&nbsp;&nbsp;&nbsp;&nbsp;&nbsp;&nbsp;artius adpellem Tuticanumque uocem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Et potes in uersum Tuticani more uenire, <BR>
&nbsp;&nbsp;&nbsp;&nbsp;&nbsp;&nbsp;&nbsp;fiat ut e longa syllaba prima breuis, <BR>
 aut ut ducatur quae nunc correptius exit <BR>
&nbsp;&nbsp;&nbsp;&nbsp;&nbsp;&nbsp;&nbsp;et sit porrecta longa secunda mora. <BR>
 His ego si uitiis ausim corrumpere nomen,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;ridear et merito pectus habere neger. <BR>
 Haec mihi causa fuit dilati muneris huius, <BR>
&nbsp;&nbsp;&nbsp;&nbsp;&nbsp;&nbsp;&nbsp;quod meus adiecto fenore reddet amor, <BR>
 teque canam quacumque nota, tibi carmina mittam, <BR>
&nbsp;&nbsp;&nbsp;&nbsp;&nbsp;&nbsp;&nbsp;paene mihi puero cognite paene puer,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 perque tot annorum seriem quot habemus uterque <BR>
&nbsp;&nbsp;&nbsp;&nbsp;&nbsp;&nbsp;&nbsp;non mihi quam fratri frater amate minus. <BR>
 Tu bonus hortator, tu duxque comesque fuisti, <BR>
&nbsp;&nbsp;&nbsp;&nbsp;&nbsp;&nbsp;&nbsp;cum regerem tenera frena nouella manu. <BR>
 Saepe ego correxi sub te censore libellos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;saepe tibi admonitu facta litura meo est, <BR>
 dignam Maeoniis Phaeacida condere chartis <BR>
&nbsp;&nbsp;&nbsp;&nbsp;&nbsp;&nbsp;&nbsp;cum te Pieriae perdocuere deae. <BR>
 Hic tenor, haec uiridi concordia coepta iuuenta <BR>
&nbsp;&nbsp;&nbsp;&nbsp;&nbsp;&nbsp;&nbsp;uenit ad albentis inlabefacta comas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 Quae nisi te moueant, duro tibi pectora ferro <BR>
&nbsp;&nbsp;&nbsp;&nbsp;&nbsp;&nbsp;&nbsp;esse uel inuicto clausa adamante putem. <BR>
 Sed prius huic desint et bellum et frigora terrae, <BR>
&nbsp;&nbsp;&nbsp;&nbsp;&nbsp;&nbsp;&nbsp;inuisus nobis quae duo Pontus habet, <BR>
 et tepidus Boreas et sit praefrigidus Auster,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;et possit fatum mollius esse meum <BR>
 quam tua sint lasso praecordia dura sodali. <BR>
&nbsp;&nbsp;&nbsp;&nbsp;&nbsp;&nbsp;&nbsp;Hic cumulus nostris absit abestque malis. <BR>
 Tu modo per superos, quorum certissimus ille est <BR>
&nbsp;&nbsp;&nbsp;&nbsp;&nbsp;&nbsp;&nbsp;quo tuus adsidue principe creuit honor,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 effice constanti profugum pietate tuendo, <BR>
&nbsp;&nbsp;&nbsp;&nbsp;&nbsp;&nbsp;&nbsp;ne sperata meam deserat aura ratem. <BR>
 Quid mandem quaeris? Peream, nisi dicere uix est, <BR>
&nbsp;&nbsp;&nbsp;&nbsp;&nbsp;&nbsp;&nbsp;si modo periit, ille perire potest. <BR>
 Nec quid agam inuenio nec quid nolimue uelimue,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;nec satis utilitas est mihi nota mea. <BR>
 Crede mihi, miseros prudentia prima relinquit <BR>
&nbsp;&nbsp;&nbsp;&nbsp;&nbsp;&nbsp;&nbsp;et sensus cum re consiliumque fugit. <BR>
 Ipse, precor, quaeras qua sim tibi parte iuuandus <BR>
&nbsp;&nbsp;&nbsp;&nbsp;&nbsp;&nbsp;&nbsp;quoque uiam facias ad mea uota uado. 
</P>

<P>
<B>XIII. CARO</B>
</P>

<P>
 O mihi non dubios inter memorande sodales, <BR>
&nbsp;&nbsp;&nbsp;&nbsp;&nbsp;&nbsp;&nbsp;qui quod es, id uere, Care, uocaris, aue! <BR>
 Vnde salutaris, color hic tibi protinus index <BR>
&nbsp;&nbsp;&nbsp;&nbsp;&nbsp;&nbsp;&nbsp;et structura mei carminis esse potest, <BR>
 non quia mirifica est, sed quod non publica certe est:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;qualis enim cumque est, non latet esse meam. <BR>
 Ipse quoque, ut titulum chartae de fronte reuellas, <BR>
&nbsp;&nbsp;&nbsp;&nbsp;&nbsp;&nbsp;&nbsp;quod sit opus uideor dicere posse tuum. <BR>
 Quamlibet in multis positus noscere libellis <BR>
&nbsp;&nbsp;&nbsp;&nbsp;&nbsp;&nbsp;&nbsp;perque obseruatas inueniere notas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Prodent auctorem uires quas Hercule dignas <BR>
&nbsp;&nbsp;&nbsp;&nbsp;&nbsp;&nbsp;&nbsp;nouimus atque illi quem canis ipse pares. <BR>
 Et mea Musa potest proprio deprensa colore <BR>
&nbsp;&nbsp;&nbsp;&nbsp;&nbsp;&nbsp;&nbsp;insignis uitiis forsitan esse suis. <BR>
 Tam mala Thersiten prohibebat forma latere&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;quam pulchra Nireus conspiciendus erat. <BR>
 Nec te mirari, si sint uitiosa, decebit <BR>
&nbsp;&nbsp;&nbsp;&nbsp;&nbsp;&nbsp;&nbsp;carmina quae faciam paene poeta Getes. <BR>
 A! pudet et Getico scripsi sermone libellum <BR>
&nbsp;&nbsp;&nbsp;&nbsp;&nbsp;&nbsp;&nbsp;structaque sunt nostris barbara uerba modis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 et placui&#151;gratare mihi!&#151;coepique poetae <BR>
&nbsp;&nbsp;&nbsp;&nbsp;&nbsp;&nbsp;&nbsp;inter inhumanos nomen habere Getas. <BR>
 Materiam quaeris? Laudes: de Caesare dixi! <BR>
&nbsp;&nbsp;&nbsp;&nbsp;&nbsp;&nbsp;&nbsp;Adiuta est nouitas numine nostra dei. <BR>
 Nam patris Augusti docui mortale fuisse&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;corpus, in aetherias numen abisse domos, <BR>
 esse parem uirtute patri qui frena rogatus <BR>
&nbsp;&nbsp;&nbsp;&nbsp;&nbsp;&nbsp;&nbsp;saepe recusati ceperit imperii, <BR>
 esse pudicarum te Vestam, Liuia, matrum, <BR>
&nbsp;&nbsp;&nbsp;&nbsp;&nbsp;&nbsp;&nbsp;ambiguum nato dignior anne uiro,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 esse duos iuuenes, firma adiumenta parentis, <BR>
&nbsp;&nbsp;&nbsp;&nbsp;&nbsp;&nbsp;&nbsp;qui dederint animi pignora certa sui. <BR>
 Haec ubi non patria perlegi scripta Camena, <BR>
&nbsp;&nbsp;&nbsp;&nbsp;&nbsp;&nbsp;&nbsp;uenit et ad digitos ultima charta meos, <BR>
 et caput et plenas omnes mouere pharetras,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;et longum Getico murmur in ore fuit, <BR>
 atque aliquis 'Scribas haec cum de Caesare' dixit <BR>
&nbsp;&nbsp;&nbsp;&nbsp;&nbsp;&nbsp;&nbsp;'Caesaris imperio restituendus eras.' <BR>
 Ille quidem dixit, sed me iam, Care, niuali <BR>
&nbsp;&nbsp;&nbsp;&nbsp;&nbsp;&nbsp;&nbsp;sexta relegatum bruma sub axe uidet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 Carmina nil prosunt, nocuerunt carmina quondam <BR>
&nbsp;&nbsp;&nbsp;&nbsp;&nbsp;&nbsp;&nbsp;primaque tam miserae causa fuere fugae. <BR>
 At tu, per studii communia foedera sacri, <BR>
&nbsp;&nbsp;&nbsp;&nbsp;&nbsp;&nbsp;&nbsp;per non uile tibi nomen amicitiae,&#151; <BR>
 sic capto Latiis Germanicus hoste catenis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;materiam uestris adferat ingeniis, <BR>
 sic ualeant pueri, uotum commune deorum, <BR>
&nbsp;&nbsp;&nbsp;&nbsp;&nbsp;&nbsp;&nbsp;quos laus formandos est tibi magna datos!&#151; <BR>
 quanta potes, praebe nostrae momenta saluti <BR>
&nbsp;&nbsp;&nbsp;&nbsp;&nbsp;&nbsp;&nbsp;quae nisi mutato nulla futura loco est. 
</P>

<P>
<B>XIV. TVTICANO</B>
</P>

<P>
 Haec tibi mittuntur, quem sum modo carmine questus <BR>
&nbsp;&nbsp;&nbsp;&nbsp;&nbsp;&nbsp;&nbsp;non aptum numeris nomen habere meis, <BR>
 in quibus, excepto quod adhuc utcumque ualemus, <BR>
&nbsp;&nbsp;&nbsp;&nbsp;&nbsp;&nbsp;&nbsp;nil te praeterea quod iuuet inuenies. <BR>
 Ipsa quoque est inuisa salus suntque ultima uota,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;quolibet ex istis scilicet ire locis. <BR>
 Nulla mihi cura est terra quo mittar ab ista, <BR>
&nbsp;&nbsp;&nbsp;&nbsp;&nbsp;&nbsp;&nbsp;hac quia, quam uideo, gratior omnis erit: <BR>
 in medias Syrtes, mediam mea uela Charybdin <BR>
&nbsp;&nbsp;&nbsp;&nbsp;&nbsp;&nbsp;&nbsp;mittite, praesenti dum careamus humo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Styx quoque, si quid ea est, bene commutabitur Histro, <BR>
&nbsp;&nbsp;&nbsp;&nbsp;&nbsp;&nbsp;&nbsp;si quid et inferius quam Styga mundus habet. <BR>
 Gramina cultus ager, frigus minus odit hirundo, <BR>
&nbsp;&nbsp;&nbsp;&nbsp;&nbsp;&nbsp;&nbsp;proxima Marticolis quam loca Naso Getis. <BR>
 Talia succensent propter mihi uerba Tomitae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;iraque carminibus publica mota meis. <BR>
 Ergo ego cessabo numquam per carmina laedi <BR>
&nbsp;&nbsp;&nbsp;&nbsp;&nbsp;&nbsp;&nbsp;plectar et incauto semper ab ingenio? <BR>
 Ergo ego, ne scribam, digitos incidere cunctor <BR>
&nbsp;&nbsp;&nbsp;&nbsp;&nbsp;&nbsp;&nbsp;telaque adhuc demens quae nocuere sequor?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 Ad ueteres scopulos iterum deuertor et illas <BR>
&nbsp;&nbsp;&nbsp;&nbsp;&nbsp;&nbsp;&nbsp;in quibus offendit naufraga puppis aquas? <BR>
 Sed nihil admisi, nulla est mea culpa, Tomitae, <BR>
&nbsp;&nbsp;&nbsp;&nbsp;&nbsp;&nbsp;&nbsp;quos ego, cum loca sim uestra perosus, amo. <BR>
 Quilibet excutiat nostri monimenta laboris:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;littera de uobis est mea questa nihil! <BR>
 Frigus et incursus omni de parte timendos <BR>
&nbsp;&nbsp;&nbsp;&nbsp;&nbsp;&nbsp;&nbsp;et quod pulsetur murus ab hoste queror. <BR>
 In loca, non homines uerissima crimina dixi: <BR>
&nbsp;&nbsp;&nbsp;&nbsp;&nbsp;&nbsp;&nbsp;culpatis uestrum uos quoque saepe solum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 Esset perpetuo sua quam uitabilis Ascra <BR>
&nbsp;&nbsp;&nbsp;&nbsp;&nbsp;&nbsp;&nbsp;ausa est agricolae Musa docere senis, <BR>
 et fuerat genitus terra qui scripsit in illa, <BR>
&nbsp;&nbsp;&nbsp;&nbsp;&nbsp;&nbsp;&nbsp;intumuit uati tamen Ascra suo. <BR>
 Quis patriam sollerte magis dilexit Vlixe?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;Hoc tamen asperitas indice docta loci est. <BR>
 Non loca, sed mores scriptis uexauit amaris <BR>
&nbsp;&nbsp;&nbsp;&nbsp;&nbsp;&nbsp;&nbsp;Scepsius Ausonios actaque Roma rea est; <BR>
 falsa tamen passa est aequa conuicia mente <BR>
&nbsp;&nbsp;&nbsp;&nbsp;&nbsp;&nbsp;&nbsp;obfuit auctori nec fera lingua suo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 At malus interpres populi mihi concitat iram <BR>
&nbsp;&nbsp;&nbsp;&nbsp;&nbsp;&nbsp;&nbsp;inque nouum crimen carmina nostra uocat. <BR>
 Tam felix utinam quam pectore candidus essem! <BR>
&nbsp;&nbsp;&nbsp;&nbsp;&nbsp;&nbsp;&nbsp;Extat adhuc nemo saucius ore meo. <BR>
 Adde quod, Illyrica si iam pice nigrior essem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;non mordenda mihi turba fidelis erat. <BR>
 Molliter a uobis mea sors excepta, Tomitae, <BR>
&nbsp;&nbsp;&nbsp;&nbsp;&nbsp;&nbsp;&nbsp;tam mites Graios indicat esse uiros. <BR>
 Gens mea Paeligni regioque domestica Sulmo <BR>
&nbsp;&nbsp;&nbsp;&nbsp;&nbsp;&nbsp;&nbsp;non potuit nostris lenior esse malis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>50</FONT><BR>
 Quem uix incolumi cuiquam saluoque daretis, <BR>
&nbsp;&nbsp;&nbsp;&nbsp;&nbsp;&nbsp;&nbsp;is datus a uobis est mihi nuper honor: <BR>
 solus adhuc ego sum uestris inmunis in oris <BR>
&nbsp;&nbsp;&nbsp;&nbsp;&nbsp;&nbsp;&nbsp;exceptis, si qui munera legis habent; <BR>
 tempora sacrata mea sunt uelata corona,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>55</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;publicus inuito quam fauor inposuit. <BR>
 Quam grata est igitur Latonae Delia tellus, <BR>
&nbsp;&nbsp;&nbsp;&nbsp;&nbsp;&nbsp;&nbsp;erranti tutum quae dedit una locum, <BR>
 tam mihi cara Tomis, patria quae sede fugatis <BR>
&nbsp;&nbsp;&nbsp;&nbsp;&nbsp;&nbsp;&nbsp;tempus ad hoc nobis hospita fida manet;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>60</FONT><BR>
 di modo fecissent, placidae spem posset habere <BR>
&nbsp;&nbsp;&nbsp;&nbsp;&nbsp;&nbsp;&nbsp;pacis et a gelido longius axe foret. 
</P>

<P>
<B>XV. SEX. POMPEIO</B>
</P>

<P>
 Si quis adhuc usquam nostri non inmemor extat <BR>
&nbsp;&nbsp;&nbsp;&nbsp;&nbsp;&nbsp;&nbsp;quidue relegatus Naso requirit agam, <BR>
 Caesaribus uitam, Sexto debere salutem <BR>
&nbsp;&nbsp;&nbsp;&nbsp;&nbsp;&nbsp;&nbsp;me sciat. A superis hic mihi primus erit. <BR>
 Tempora nam miserae complectar ut omnia uitae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;a meritis eius pars mihi nulla uacat. <BR>
 Quae numero tot sunt quot in horto fertilis arui <BR>
&nbsp;&nbsp;&nbsp;&nbsp;&nbsp;&nbsp;&nbsp;punica sub lento cortice grana rubent, <BR>
 Africa quot segetes, quot Tmolia terra racemos, <BR>
&nbsp;&nbsp;&nbsp;&nbsp;&nbsp;&nbsp;&nbsp;quot Sicyon bacas, quot parit Hybla fauos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 Confiteor: testere licet. Signate, Quirites! <BR>
&nbsp;&nbsp;&nbsp;&nbsp;&nbsp;&nbsp;&nbsp;Nil opus est legum uiribus, ipse loquor. <BR>
 Inter opes et me, paruam rem, pone paternas, <BR>
&nbsp;&nbsp;&nbsp;&nbsp;&nbsp;&nbsp;&nbsp;pars ego sum census quantulacumque tui. <BR>
 Quam tua Trinacria est regnataque terra Philippo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;quam domus Augusto continuata foro, <BR>
 quam tua, rus oculis domini, Campania, gratum, <BR>
&nbsp;&nbsp;&nbsp;&nbsp;&nbsp;&nbsp;&nbsp;quaeque relicta tibi, Sexte, uel empta tenes, <BR>
 tam tuus en ego sum, cuius te munere tristi <BR>
&nbsp;&nbsp;&nbsp;&nbsp;&nbsp;&nbsp;&nbsp;non potes in Ponto dicere habere nihil.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 Atque utinam possis et detur amicius aruum <BR>
&nbsp;&nbsp;&nbsp;&nbsp;&nbsp;&nbsp;&nbsp;remque tuam ponas in meliore loco! <BR>
 Quod quoniam in dis est, tempta lenire precando <BR>
&nbsp;&nbsp;&nbsp;&nbsp;&nbsp;&nbsp;&nbsp;numina perpetua quae pietate colis. <BR>
 Erroris nam tu uix est discernere nostri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;sis argumentum maius an auxilium. <BR>
 Nec dubitans oro, sed flumine saepe secundo <BR>
&nbsp;&nbsp;&nbsp;&nbsp;&nbsp;&nbsp;&nbsp;augetur remis cursus euntis aquae. <BR>
 Et pudet et metuo semperque eademque precari, <BR>
&nbsp;&nbsp;&nbsp;&nbsp;&nbsp;&nbsp;&nbsp;ne subeant animo taedia iusta tuo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 Verum quid faciam? res inmoderata cupido est: <BR>
&nbsp;&nbsp;&nbsp;&nbsp;&nbsp;&nbsp;&nbsp;da ueniam uitio, mitis amice, meo. <BR>
 Scribere saepe aliud cupiens delabor eodem: <BR>
&nbsp;&nbsp;&nbsp;&nbsp;&nbsp;&nbsp;&nbsp;ipsa locum per se littera nostra rogat. <BR>
 Seu tamen effectus habitura est gratia, seu me&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;dura iubet gelido Parca sub axe mori, <BR>
 semper inoblita repetam tua munera mente <BR>
&nbsp;&nbsp;&nbsp;&nbsp;&nbsp;&nbsp;&nbsp;et mea me tellus audiet esse tuum. <BR>
 Audiet et caelo posita est quaecumque sub ullo, <BR>
&nbsp;&nbsp;&nbsp;&nbsp;&nbsp;&nbsp;&nbsp;transit nostra feros si modo Musa Getas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 teque meae causam seruatoremque salutis <BR>
&nbsp;&nbsp;&nbsp;&nbsp;&nbsp;&nbsp;&nbsp;meque tuum libra norit et aere minus. 
</P>

<P>
<B>XVI. AD INVIDVM</B>
</P>

<P>
 Inuide, quid laceras Nasonis carmina rapti? <BR>
&nbsp;&nbsp;&nbsp;&nbsp;&nbsp;&nbsp;&nbsp;Non solet ingeniis summa nocere dies <BR>
 famaque post cineres maior uenit et mihi nomen <BR>
&nbsp;&nbsp;&nbsp;&nbsp;&nbsp;&nbsp;&nbsp;tum quoque, cum uiuis adnumerarer, erat, <BR>
 cumque foret Marsus magnique Rabirius oris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;Iliacusque Macer sidereusque Pedo <BR>
 et qui Iunonem laesisset in Hercule, Carus, <BR>
&nbsp;&nbsp;&nbsp;&nbsp;&nbsp;&nbsp;&nbsp;Iunonis si iam non gener ille foret, <BR>
 quique dedit Latio carmen regale, Seuerus <BR>
&nbsp;&nbsp;&nbsp;&nbsp;&nbsp;&nbsp;&nbsp;et cum subtili Priscus uterque Numa,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
 quique uel inparibus numeris, Montane, uel aequis <BR>
&nbsp;&nbsp;&nbsp;&nbsp;&nbsp;&nbsp;&nbsp;sufficis et gemino carmine nomen habes, <BR>
 et qui Penelopae rescribere iussit Vlixem <BR>
&nbsp;&nbsp;&nbsp;&nbsp;&nbsp;&nbsp;&nbsp;errantem saeuo per duo lustra mari, <BR>
 quique suam Troezena inperfectumque dierum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;deseruit celeri morte Sabinus opus, <BR>
 ingeniique sui dictus cognomine Largus, <BR>
&nbsp;&nbsp;&nbsp;&nbsp;&nbsp;&nbsp;&nbsp;Gallica qui Phrygium duxit in arua senem, <BR>
 quique canit domito Camerinus ab Hectore Troiam, <BR>
&nbsp;&nbsp;&nbsp;&nbsp;&nbsp;&nbsp;&nbsp;quique sua nomen Phyllide Tuscus habet,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
 ueliuolique maris uates, cui credere posses <BR>
&nbsp;&nbsp;&nbsp;&nbsp;&nbsp;&nbsp;&nbsp;carmina caeruleos composuisse deos, <BR>
 quique acies Libycas Romanaque proelia dixit, <BR>
&nbsp;&nbsp;&nbsp;&nbsp;&nbsp;&nbsp;&nbsp;et scriptor Marius dexter in omne genus, <BR>
 Trinacriusque suae Perseidos auctor et auctor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;Tantalidae reducis Tyndaridosque Lupus, <BR>
 et qui Maeoniam Phaeacida uertit, et, une <BR>
&nbsp;&nbsp;&nbsp;&nbsp;&nbsp;&nbsp;&nbsp;Pindaricae fidicen, tu quoque, Rufe, lyrae, <BR>
 Musaque Turrani tragicis innixa coturnis <BR>
&nbsp;&nbsp;&nbsp;&nbsp;&nbsp;&nbsp;&nbsp;et tua cum socco Musa, Melisse, leui;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
 cum Varius Graccusque darent fera dicta tyrannis, <BR>
&nbsp;&nbsp;&nbsp;&nbsp;&nbsp;&nbsp;&nbsp;Callimachi Proculus molle teneret iter, <BR>
 Tityron antiquas Passerque rediret ad herbas <BR>
&nbsp;&nbsp;&nbsp;&nbsp;&nbsp;&nbsp;&nbsp;aptaque uenanti Grattius arma daret, <BR>
 Naidas a satyris caneret Fontanus amatas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;clauderet inparibus uerba Capella modis, <BR>
 cumque forent alii, quorum mihi cuncta referre <BR>
&nbsp;&nbsp;&nbsp;&nbsp;&nbsp;&nbsp;&nbsp;nomina longa mora est, carmina uulgus habet, <BR>
 essent et iuuenes, quorum quod inedita cura est, <BR>
&nbsp;&nbsp;&nbsp;&nbsp;&nbsp;&nbsp;&nbsp;adpellandorum nil mihi iuris adest.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
 Te tamen in turba non ausim, Cotta, silere, <BR>
&nbsp;&nbsp;&nbsp;&nbsp;&nbsp;&nbsp;&nbsp;Pieridum lumen praesidiumque fori, <BR>
 maternos Cottas cui Messalasque paternos, <BR>
&nbsp;&nbsp;&nbsp;&nbsp;&nbsp;&nbsp;&nbsp;Maxime, nobilitas ingeminata dedit. <BR>
 Dicere si fas est, claro mea nomine Musa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;&nbsp;&nbsp;atque inter tantos quae legeretur erat. <BR>
 Ergo submotum patria proscindere, Liuor, <BR>
&nbsp;&nbsp;&nbsp;&nbsp;&nbsp;&nbsp;&nbsp;desine neu cineres sparge, cruente, meos! <BR>
 Omnia perdidimus, tantummodo uita relicta est, <BR>
&nbsp;&nbsp;&nbsp;&nbsp;&nbsp;&nbsp;&nbsp;praebeat ut sensum materiamque mali.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>50</FONT><BR>
 Quid iuuat extinctos ferrum demittere in artus? <BR>
&nbsp;&nbsp;&nbsp;&nbsp;&nbsp;&nbsp;&nbsp;Non habet in nobis iam noua plaga locum.
</P>

<div class="footer">
	<p>
		<a href="/ovid.html">Ovid</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>

</BODY>
</HTML>