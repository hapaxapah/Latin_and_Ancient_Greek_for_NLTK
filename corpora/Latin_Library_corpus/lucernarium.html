<HTML>
<HEAD>
<TITLE>Ad Lucernarium</TITLE>
</HEAD>
<BODY BACKGROUND="back1.jpg" BGCOLOR="#FFFFFF">
<BR>
<CENTER><FONT SIZE=5>INCERTI AUCTORIS AD LUCERNARIUM</FONT></CENTER>
<P>
<HR>
<P>
<BLOCKQUOTE><BLOCKQUOTE><font size=4>
Deus qui certis legibus
<BR>Noctem discernis ac diem,
<BR>Ut fessa curis corpora
<BR>Somnus relaxet otio,
<P>Te noctis inter horridae
<BR>Tempus precamur, ut, sopor
<BR>Mentem dum fessam detinet,
<BR>Fidei lux illuminet.
<P>Hostis ne fallax incitet
<BR>Lascivis curis, gaudiis,
<BR>Secreta noctis advocans
<BR>Blandos in aestus corporis.
<P>Subrepat nullus sensui
<BR>Horror timoris anxii
<BR>Illudat mentem nec vagam
<BR>Fallax imago visuum.
<P>Sed cum profundus vinxerit
<BR>Somnus curarum nescius,
<BR>Fides nequaquam dormiat,
<BR>Vigil te sensus somniet.
</BLOCKQUOTE></BLOCKQUOTE>
<P>
<HR><HR>
<CENTER>
<TABLE BORDER=0 CELLSPACING=15 CELLPADDING=0 ALIGN=Center>
<TR>
	<TD><A HREF="medieval.html">Medieval Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
</BODY><HTML>