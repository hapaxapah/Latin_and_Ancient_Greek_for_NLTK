<html>
	<head>
		<title>
			Psuedo-Bede: Proverbs
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>VENERABILIS BEDAE PRESBYTERI PROVERBIORUM LIBER
</p>

<p class=border></p>

<p>
&#183; A<br>
&#183; Adiutorium nostrum in nomine Domini, qui fecit coelum et terram.<br>
&#183; Allevat Dominus omnes qui corruunt, et erigit omnes elisos<br>
&#183; Apud Dominum gressus hominis dirigitur, et viam eius volet.<br>
&#183; Apud Dominum misericordia, et copiosa apud eum redemptio.<br>
&#183; Apprehendite disciplinam, ne quando irascatur Dominus, et pereatis de via iusta.<br>
&#183; Arcta et angusta via est, quae ducit ad vitam.<br>
&#183; Anima quae peccaverit, ipsa morietur.<br>
&#183; Anima iusti sedes est sapientiae.<br>
&#183; Audiens sapiens sapientior erit.<br>
&#183; Aversio parvulorum interficiet eos, et prosperitas stultorum perdet illos.<br>
&#183; Argentum electum lingua iusti.<br>
&#183; Amicus stultorum efficietur similis.<br>
&#183; Ambulans recto itinere,et timens Deum, despicitur ab eo qui infami graditur via.<br>
&#183; Agnum quocunque ierit sequi, specialiter congruit virginitati.<br>
&#183; Avarus non impletur pecunia, et qui amat divitias fructum non capit ex eis.<br>
&#183; Accedens ad servitutem Dei, sta in iustitia et timore Christi, et praepara animam tuam ad tentationem.<br>
&#183; Ante ruinam exaltatur cor,et ante gloriam humiliatur.<br>
&#183; Alter alterius onera portate, et sic adimplebitis legem.<br>
&#183; Animalis homo non percipit ea quae sunt spiritus Dei.<br>
&#183; Abel esse renuit, quem Cain malitia non exercet.<br>
&#183; Amor Dei nunquam est otiusus.<br>
&#183; Abiiciens disciplinam,cito sentiet ruinam.<br>
&#183; Amicus in necessitate probatur.<br>
&#183; Amor saeculi contemptus est Dei.<br>
&#183; Amor saeculi thesaurizat morti.<br>
&#183; Alia percussio est qua peccator quilibet corrigitur, alia qua condemnatur.<br>
&#183; Ad magna gaudia perveniri non potest, nisi per magnus labores.<br>
&#183; Ad mortem properat, qui cito de quoquam iudicat.<br>
&#183; Amare filiorum, timere est servorum.<br>
&#183; Apud homines cor ex verbis, apud Deum vero verba pensantur ex corde.<br>
&#183; Aqua nobis in vinum vertitur, quando sacra historia in spiritualem nobis intelligentiam commutatur.<br>
&#183; Avarus proprie causa est miseriae, ingerens sibi sitim avaritiae.<br>
&#183; Amicum res secundae parant, adversae probant.<br>
&#183; Avarus nihil recte facit, nisi quod moritur.<br>
&#183; Avaro tam deest quod habet, quam quod non habet.<br>
&#183; Avaritia semper odiosos, largitas claros facit.<br>
&#183; Avaritia desideratis opibus non exstinguitur, sed augetur.<br>
&#183; Ante conversionem praecedit turba peccatorum,post conversionem sequitur turba tentationum. <br>
&#183; Alterius virtutis ope virtus indiget omnis.<br>
&#183; Amare recta non poteris, nisi pro Christo humilieris.<br>
&#183; Ad humilitatem non potes pervenire, nisi magna utrusque hominis contritione. <br>
&#183; Ardua fides robustos exigit annos.<br>
&#183; Affectus carnis nisi mentis iure demantur, unumquemque hominem ducunt ad perditionem.<br>
&#183; Ardua res nimium famulari post dominatum.<br>
&#183; A Domino cuncta bona sunt omnino petenda.<br>
&#183; Actio virtutum constat perfectio morum.<br>
&#183; Ante Dei vultum nil pravi constat inultum.<br>
&#183; Apertius et melius per opera quam per verba insinuatur via vitae.<br>
&#183; Ambitio multos mortales falsos fieri coegit.
</p>

<p>
&#183; B<br>
&#183; Beati quorum remissae sunt iniquitates,et quorum tecta sunt peccata.<br>
&#183; Benedictus Dominus DeusIsrael, quifacit mirabilia solus.<br>
&#183; Beatus qui intelligit super egenum et pauperem, in die mala liberabit eum Deus.<br>
&#183; Beatus qui tenebit et allidet parvulos suosad petram. <br>
&#183; Brachia peccatorum conterentur, confirmat autem iustosDeus.<br>
&#183; Bonus pastor animam suam dat pro ovibus suis.<br>
&#183; Beati qui esuriunt et sitiunt iustitiam, quoniam ipsi saturabuntur.<br>
&#183; Benedictus vir qui confidit in Domino,et erit Dominus fiducia eius.<br>
&#183; Beatus vir qui inventus est sine macula, et qui post aurum non ambulat, nec speravit in pecunia et thesauris.<br>
&#183; Beatus homo qui semper est pavidus, qui vero mentis est durae, corruet in malum.<br>
&#183; Bene consurgit diluculo, qui bona quaerit.<br>
&#183; Bonum est viro cum portaverit iugum ab adolescentia sua.<br>
&#183; Bonus est Dominus sperantibus in eum, animae quaerenti illum.<br>
&#183; Brevis omnis malitia super malitiam mulieris.<br>
&#183; Beatus qui habet partem in resurrectione prima. <br>
&#183; Beatus vir qui suffert tentationem, quoniam cum probatus fuerit, accipiet coronam vitae.<br>
&#183; Bene loqui et male vivere, nihil est aliud nisi seipsum damnare.<br>
&#183; Bonum intellectum habet, qui quod recte intelligit, facit.<br>
&#183; Beneficium qui dare nescit, iniuste petit.<br>
&#183; Bonorum mens quo duriora pro veritate tolerat,eo certius aeternitatis praemia sperat.<br>
&#183; Beatius est dare quam accipere.<br>
&#183; Bonum si facere nequeas, non tamen culpes, vel prohibeas.<br>
&#183; Bona conscientia in tenebris splendorem proprium tenet.<br>
&#183; Brevitas vitae praesentis pensanda est ab universis.<br>
&#183; Bellum optimum agitur, cum spiritus carni adversatur. <br>
&#183; Bellator fortis qui se poterit superare.<br>
&#183; Bis gratum tribuit, qui quod debet cito reddit.<br>
&#183; Blandus mansuetis sis, districtusque superbis.<br>
&#183; Bestia crudelis est, cor pravae mulieris.<br>
&#183; Bibere et manducare nulli concessum est ad gulam explendam, sed ad famem sitimque restringendam.<br>
&#183; Bonus non est, quem malorum improbitas non probavit.
</p>

<p>
&#183; C<br>
&#183; Charitas non estab ullo extorquenda, sed cum beneficiis exquirenda.<br>
&#183; Charitas patiens est, benignaest.<br>
&#183; Charitas operit multitudinem peccatorum.<br>
&#183; Charos nemo suos Christo praeponere debet.<br>
&#183; Coeli enarrant gloriam Dei, et opera manuum eius annuntiat firmamentum.<br>
&#183; Cum electo electus eris, et cum perverso perverteris.<br>
&#183; Cor contritum et humiliatum Deus non despiciet. <br>
&#183; Considerat peccator iustum, et quaerit mortificare eum.<br>
&#183; Calix in manu Domini vini meri plenus misto.<br>
&#183; Confitemini Domino quoniam bonus, quoniam in saeculum misericordia eius.<br>
&#183; Cum dederit dilectus suis somnum, ecce haereditas Domini.<br>
&#183; Custodit Deus omnes diligentes se, et omnes peccatores disperdet.<br>
&#183; Cum facis eleemosynam, nesciat sinistra tua quid faciat dextra tua.<br>
&#183; Coelum et terra transibunt, verba autem Dei non transibunt.<br>
&#183; Caecussi caeco ducatum praebeat, ambo in foveam cadunt.<br>
&#183; Cogitatio humani cordis prona est in malum ab adolescentia sua.<br>
&#183; Curatio cessare facit peccata maxima.<br>
&#183; Cum placuerint Domino viae hominis, inimici quoque eius convertentur ad pacem.<br>
&#183; Cogitationes iustorum iudicia.<br>
&#183; Cor regis in manu Dei, ubicunque voluerit inclinat illud.<br>
&#183; Considera opera Dei, quod nemo possit eum corrigere, quem ille despexerit.<br>
&#183; Circulus aureus in naribus suis, mulier pulchra et fatua.<br>
&#183; Cor hominis disponit viam suam, sed Domini est dirigere gressus eius.<br>
&#183; Cor sapientium ubi tristitia est, et cor stultorum ubi laetitia.<br>
&#183; Cor quod novit amaritudinem animae suae, in gaudio eius non miscebitur extraneus.<br>
&#183; Converteread Dominum, et relinque peccatatua.<br>
&#183; Cani sunt sensus hominis, et aetas senectutis vita immaculata.<br>
&#183; Cui multum datur, multum ab eo exigitur.<br>
&#183; Confortamini in Domino, et in potentia virtus eius.<br>
&#183; Corde creditur ad iustitiam, ore autem confessio fit ad salutem.<br>
&#183; Caro concupiscit adversus spiritum, spiritus autem adversus carnem.<br>
&#183; Corpus quod corrumpitur aggravat animam, et deprimit sensum multa cogitantem.<br>
&#183; Corrumpunt mores bonos colloquia mala.<br>
&#183; Confitemini alterutrum peccata vestra, et orate pro invicem ut salvemini.<br>
&#183; Cum Deus omnia facere possit, malum tamen quia nihil est, facere non potest.<br>
&#183; Credens Deum omnia posse praestare, petita citius meretur obtinere.<br>
&#183; Contra Deum consilium nec magnum nec minimum.<br>
&#183; Causa quae non praevidetur, non permittit quemquam ad meliora proficere.<br>
&#183; Coactum servitium Deus non quaerit. <br>
&#183; Custos castitatis est virtus humililatis.<br>
&#183; Cito in crimina maiora corruit, qui parva pro nihilo ducit.<br>
&#183; Caput est discordiae, quaeex communibus propriastudet facere.<br>
&#183; Continentia non corporis, sed animi est virtus.<br>
&#183; Consilio opus est facto.<br>
&#183; Concordia parvae res crescunt, discordia maximae dilabuntur.<br>
&#183; Commoda quaeque cum habentur, parva videntur; cum vero defuerint, apparent quanta fuerunt.<br>
&#183; Carnis virginitas quamvis sit coelica virtus, nonprodest cuiquam sine mentis virginitate.<br>
&#183; Consuetudo mala vix aut nunquam superatur.<br>
&#183; Coelum non animum mutant, qui trans mare currunt.<br>
&#183; Crescit amor nummi, quantum ipsa pecunia crescit.<br>
&#183; Confer opem miseris quamcunque vales, et egenis.<br>
&#183; Copia virtutum constat corpus velut unum. <br>
&#183; Crimen aequale committunt, et is qui alicui detrahit, et qui detrahentem libenter audit.<br>
&#183; Cum dolore abscindenda sunt, quae leviter sanari non possunt.<br>
&#183; Cuius quisque facit opera, eius vocatur filius.<br>
&#183; Cui gratum sit vocari filiusDei, venereturDeumutpatrem, faciens eius voluntatem.<br>
&#183; Captivitas est maxima, ubi animae captivae ducuntur.<br>
&#183; Cadens apertos oculos habet, qui recte quidem loqui scit, sed recte vivere contemnit.<br>
&#183; Cupiens agnoscere quanta Dei gratia sit circa se, inspiciat alios;et quantiscunque plus habere se senserit in sospitate, vel intelligentia, vel in possessione alicuius rei, tantis sciat se esse ditiorem in gratia Dei.<br>
&#183; Communis morbus communiter est abigendus.<br>
&#183; Corrige te primum, qui rector sis aliorum.<br>
&#183; Conveniens quid sit perpendere convenit omni.<br>
&#183; Compatitur nulli qui non sibi scit misereri.<br>
&#183; Cum caput aegrotat, corpus simul omne laborat.
</p>

<p>
&#183; D<br>
&#183; Dominus de coelo prospicit super filios hominum, ut videat si est intelligens aut requirens Deum.<br>
&#183; Dominus interrogat iustum et impiuim; qui autem diligit iniquitatem, odit animam suam.<br>
&#183; Dominus dabit verbum evangelizantibus virtute multa.<br>
&#183; Dominus virtutem populo suo dabit. Dominus benedicit populo suo in pace.<br>
&#183; Dominus scit cogitationes hominum, quoniam vanaesunt.<br>
&#183; Dulcis et rectus Dominus, propter hoc legem dabit delinquentibus in via.<br>
&#183; Deus iudex iustus, fortis et patiens.<br>
&#183; Dominus virtutum ipse est rex gloriae. <br>
&#183; Deus manifeste veniet, et non silebit.<br>
&#183; Divites egueruntet esurierunt, inquirentes autem Dominum non minuentur omni bono.<br>
&#183; Delectare in Domino, et dabit tibi petitiones cordis tui.<br>
&#183; Declina a malo, et fac bonum.<br>
&#183; Date et dabitur vobis.<br>
&#183; Dimittite, et dimittetur vobis.<br>
&#183; Deus non est mortuorum, sed viventium.<br>
&#183; Dignus est operarius mercede sua.<br>
&#183; Diliges Dominum Deum tuum ex toto corde tuo, et ex tota anima tua, et proximum tuum sicut te ipsum.<br>
&#183; Deus fidelis et absque ulla iniquitate.<br>
&#183; Dominus pauperem facit et ditat, humiliate et sublimat.<br>
&#183; Dominus mortificat, vivificat, deducit ad inferos, et reducit.<br>
&#183; Deum time, et mandata eius observa, hoc est omnis homo.  <br>
&#183; Disciplinam Domini ne abiicias, nec deficias cum ab eo corriperis.<br>
&#183; Diligite iustitiam, qui iudicatis terram.<br>
&#183; Divitiae salutis sapientia et scientia.<br>
&#183; Doctrina viri per patientiam noscitur.<br>
&#183; Deus superbis resistit, humilibus autem dat gratiam.<br>
&#183; Deus charitas est, et qui manet in charitate, in Deo manet, et Deus in eo.<br>
&#183; Deum nemo vidit unquam.<br>
&#183; Dilectio proximi malum non operatur.<br>
&#183; Dies Domini sicut fur in nocte ita veniet.<br>
&#183; Diligentibus Deum omnia cooperantur in bonum.<br>
&#183; Dum tempus habemus, operemur bonum ad omnes, maxime autem ad domesticos fidei.<br>
&#183; Deum quaerens, gaudium quaerit.<br>
&#183; Discretio est mater virtutum.<br>
&#183; Disciplina vel misericordia multum destituitur, si una sine altera teneatur.  <br>
&#183; Difficile corrigitur nequitia, quam concipit quis in pueritia.<br>
&#183; Deo nihil mali est imputandum, quandoquidem ipso malo utitur ad bonum.<br>
&#183; Difficile est cuiquam agnoscere sanitatis gratiam, nisi per infirmitatis disciplinam.<br>
&#183; Deliciae et epularum varietas fomenta sunt luxuriae.<br>
&#183; Dolentem non potest consolari, qui non concordat dolori.<br>
&#183; Duplici reatu constringitur, qui et in seipso prava committit,et alios pravitate sua corrumpit.<br>
&#183; Diu iacens in peccatis, diu quoque si converti voluerit, diabolicae tentationis molestias sustinebit.<br>
&#183; Deus ideo dicitur creans mala, quia et pro peccatis nostris immittit flagella.<br>
&#183; Divinus sermo sicut mysteriis prudentes exercet, ita superficie simplices refovet.<br>
&#183; Deo magis placet, qui sibi puras quam qui plenas manus praebet.  <br>
&#183; Difficilius arrogantia quam auro et gemmis caremus.<br>
&#183; Duplicis peccati reatus est, et non esse sanctus quod crederis, et simulare quod sanctus sis.<br>
&#183; Dum iniusti saeviunt, iusti purgantur.<br>
&#183; Difficillimum est hominem seipsum vincere.<br>
&#183; Diuturna quies vitiis alimenta ministrat.<br>
&#183; Dapsilis et largus cunctis placet mortalibus.<br>
&#183; Dimidium facti perfectum dicere noli.<br>
&#183; Discere semper habet, qui Christum vult imitari.<br>
&#183; Doctrinae verba paucis prosunt sine factis.<br>
&#183; De rebus dubiis noli contendere verbis.<br>
&#183; Discordes revoca, fautor merentibus insta.<br>
&#183; Divitiae verae sunt virtutum bona quaeque.<br>
&#183; Dives dicendus cui parvus suppetit usus.
</p>

<p>
&#183; E<br>
&#183; Excelsus super omnes gentes Dominus, et super coelos gloria eius.  <br>
&#183; ExspectaDominum, viriliter age, et confertetur cor tuum, et sustine Dominum.<br>
&#183; Ecce quam bonum et quam iucundum habitare fratres in unum.<br>
&#183; Ex abundantia cordis os loquitur.<br>
&#183; Estote prudentes sicut serpentes, et simplices sicut columbae.<br>
&#183; Estote misericordes, sicut et Pater vester misericors est.<br>
&#183; Ex verbis tuis iustificaberis, et ex verbis tuis condemnaberis.<br>
&#183; Eadem mensura qua mensi fueritis, remetietur vobis.<br>
&#183; Erue eos qui ducuntur ad mortem, et qui trahuntur ad interitum liberare ne cesses.<br>
&#183; Exsecratio peccatori cultura Dei.<br>
&#183; Egestas et ignominia ei qui deserit disciplinam, qui autem acquiescit arguenti, glorificabitur.  <br>
&#183; Est via quae videtur homini iusta,novissima autem eius deducunt ad mortem.<br>
&#183; Equus paratur ad bellum, sed a Domino victoria datur.<br>
&#183; Exstudiis suis agnoscitur puer.<br>
&#183; Est confusio adducens peccatum,et est confusion adducens gloriam.<br>
&#183; Esto fidelis usque ad mortem,et dabo tibi coronam vitae, dicit Deus omnipotens.<br>
&#183; Emendemus in melius, quod ignoranter peccavimus.<br>
&#183; Ebrietas et crapula omni Christiano est detestanda.<br>
&#183; Escarum copia carnem incendit ad desideria noxia.<br>
&#183; Eleemosynam illam Deus exsecratur, quae ex rapina praebetur.<br>
&#183; Erubescere malum sapientiae est, erubescere vero bonum fatuitatis.<br>
&#183; Errat facillime, quinon curat quo rectiuspergat.<br>
&#183; Egens aeque est is qui non satis habet, et is cui copia nulla sufficit.<br>
&#183; Eadem velle et eadem nolle,ea demum firma amicitia est.<br>
&#183; Eo tempore quisque incipit malus esse, quo potest bonus fieri.<br>
&#183; Ex alieno periculo sapiens se corrigit et emendat.<br>
&#183; Effectum precibus tribuit pro vita precantis.<br>
&#183; Egregius doctor faciens bona quae docet ipse.<br>
&#183; Eloquium sanctum pretiosum fit super aurum.<br>
&#183; Esse Deo proprium cunctis est iure sciendum.<br>
&#183; Expers doctrinae tenebras patietur ubique.<br>
&#183; Electi pauci, multi sunt vero vocati.<br>
&#183; Est quasi vas vacuum, cui cura deest animarum.
</p>

<p>
&#183; F<br>
&#183; Fidelis Dominus in omnibus verbis suis,et sanctus in omnibus operibus suis.<br>
&#183; Firmamentum est Dominus timentibus eum.<br>
&#183; Flumen Dei repletum est aquis.<br>
&#183; Filius hominis non venit ministrari, sed ministrare, et dare animam suam redemptionem pro multis.<br>
&#183; Filii huius saeculi prudentiores filiis lucisin generatione sua sunt.<br>
&#183; Facite vobis amicosde mammona iniquitatis, utcum defeceritis, recipiant vos inaeterna tabernacula.<br>
&#183; Facilius est camelum per foramen acus intrare, quam divitem intrare in regnum Dei.<br>
&#183; Fur non venit nisi ut furetur et mactetet perdat.<br>
&#183; Frange esurienti panem tuum, et egenos vagosque induc in domum tuam.<br>
&#183; Frustra iacitur rete ante oculospennatorum.<br>
&#183; Favus stillans labia meretricis, et nitidiu soleo guttur eius, novissima autem illius amara quasi absinthium.<br>
&#183; Fallax gratia et vana est pulchritudo, mulier timens Deum, ipsa laudabitur.  <br>
&#183; Flagellat Deus omnem filium quem recipit.<br>
&#183; Feneratur Domino, qui miseretur pauperis.<br>
&#183; Fugit impius nemine persequente, iustus autem quasi leo confidens absque terrore erit.<br>
&#183; Fiducia magna erit coram Deo eleemosyna omnibus facientibus eam.<br>
&#183; Fundamentum aliud nemo potest ponere,praeter id quod positum est, quod est Christus Iesus.<br>
&#183; Fidelis sermo et omni acceptione dignus, quod Christus Iesus venit in hunc mundum peccatores salvos facere.<br>
&#183; Fides sperandarum substantia est rerum, argumentum non apparentium.<br>
&#183; Fides sine operibus mortua est.<br>
&#183; Fornicatores et adulteros iudicabit Deus.<br>
&#183; Frater si fratrem adiuvat, ambo consolabuntur.<br>
&#183; Febris corporis calor, febris vero animiest avaritia et libido.<br>
&#183; Fortissimum ieiunium est panis et aqua.<br>
&#183; Flagellum Dei tunc diluit culpam, cum mutaverit vitam.<br>
&#183; Fraudem Deo facere videtur, qui, proposito spiritualis vitae relicto, ad saeculum revertitur.<br>
&#183; Futura providere specialiter pertinet ad illos quibus cura commissa est super alios.<br>
&#183; Frigus et fames simplici vestitu ciboque expelli potest.<br>
&#183; Fidelibus nox in diem mutatur, infidelibus autem ipsa etiam lux tenebrosa efficitur.<br>
&#183; Formam mulieris non animus prius quam corporis oculus concupiscit.<br>
&#183; Frequenter superantur prosperitate, qui superari non poterant adversitate.<br>
&#183; Fortitudo iustorum est carnem vincere, delectationem vitae praesentis exstinguere.<br>
&#183; Fortitudo reproborum est transitoria sine cessatione diligere, contra flagella Conditoris insensibiliter perdurare.<br>
&#183; Formidari diabolus non debet, qui nihil nisi permissus valet.<br>
&#183; Frustra niti, nec aliud se fatigando, nisi odium quaerere, extremae dementiae est.<br>
&#183; Frustra pro salute corporis laboratur, nisi salus animae obtineatur.<br>
&#183; Facilius saeculos quam nosmetipsos abnegamus.<br>
&#183; Fidelius et gratius obsequium est, quod amore magis quam metu geritur.<br>
&#183; Ferreas mentes libido domat.<br>
&#183; Flammae inexstinguibili quandoque tradetur, qui hic avaritiae et malitiae suae incendia exstinguere neglexit.<br>
&#183; Facilis venia huic est danda, qui non peccat exindustria.<br>
&#183; Fortior est qui cupiditates quam qui hostes subiicit.<br>
&#183; Ferox atque inquietus linguam semper litigiis exercens cani comparatur.  <br>
&#183; Fornicamur a Domino, quando adulterinis cogitationibus ab eius amore casto deviamus.<br>
&#183; Foedis immundisque libidinibus deditus, sordidae suis voluptatem imitatur.<br>
&#183; Facile offendit qui non optimis, sed pessimis placere cupit.<br>
&#183; Fortia gesta tuae ne demonstres cito vitae.<br>
&#183; Felix qui requiem poterit captare perennem.<br>
&#183; Felices oculi qui cernunt gaudia coeli.<br>
&#183; Ferrea mens dictis crebro superatur iniquis.<br>
&#183; Fructibus ex propriis arbor cognoscitur omnis.<br>
&#183; Finis praecepti constat dilectio Christi.
</p>

<p>
&#183; G<br>
&#183; Gustate et videte quoniam suavis est Dominus: beatus vir qui sperat in eo.<br>
&#183; Gloriosa dicta sunt de te, civitas Dei.<br>
&#183; Gratiam et gloriam dabit Dominus.<br>
&#183; Generatio rectorum benedicetur.<br>
&#183; Gaudium erit in coelo super uno peccatore poenitentiam agente, quam super nonaginta novem iustis, qui non indigent poenitentia.<br>
&#183; Grave estsaxum et onerosa arena, sed ira stulti utroque gravior.<br>
&#183; Gloria patris filius sapiens est.<br>
&#183; Gloria et honor et pax omni operanti bonum, Iudaeo primum et Graeco.<br>
&#183; Gloria nostra haec est, testimonium conscientiae nostrae.<br>
&#183; Gemina dilectio homines facit proximos Deo.<br>
&#183; Grandis offensa nolle placare quem offenderis.<br>
&#183; Grandis Ecclesiae destructio neglecta coenobiorum provisio.<br>
&#183; Gestucorporis habitus demonstratur mentis.<br>
&#183; Gladius utraque parte acutus est verbum Dei, penetrans animam et corpus.  <br>
&#183; Gravissimum inimicitiae genus, labiis benedicere, et corde maledicere.<br>
&#183; Gloriari et superbire pro temporibus commodis, indicium est animi insipientis.<br>
&#183; Gloriosius est iniuriam tacendo tolerare quam respondendo vindicare.<br>
&#183; Gaudia integra nusquam sunt in terra.<br>
&#183; Gulae et luxuriae deditus comparatur iumentis insipientibus.<br>
&#183; Gratis a Deo data, gratis etiam sunt hominibus danda.<br>
&#183; Gravis animus dubiam non habet sententiam.<br>
&#183; Grave est peccatum, unde aliquis peccandi sumit exemplum.<br>
&#183; Generalia commoda nemo facere debet sibi propria.<br>
&#183; Grata Deo dona fert, qui frangit mala vota.<br>
&#183; Gaudens in Domino gustat suavissima mella.<br>
&#183; Grande scelus grandi studio debet superari.<br>
&#183; Gloria mundana nullis est prorsus amanda.  <br>
&#183; Gratia sola Dei quos vult facit alta mereri.
</p>

<p>
&#183; H<br>
&#183; Homo sicut fenum, dies eius tanquam flos agri.<br>
&#183; Homo cum in honore esset, comparatus est iumentis insipientibus, et similis factus est illis.<br>
&#183; Homo vanitati similis factus est, dies eius sicut umbra praetereunt.<br>
&#183; Habe fiduciam in Domino ex toto corde tuo.<br>
&#183; Homo videt in facie, Deus autem intuetur cor.<br>
&#183; Haereditas ad quam festinatur in principio, in novissimo benedictione carebit.<br>
&#183; Honora Dominum de tua substantia, et de primitiis frugum tuarum da pauperibus.<br>
&#183; Humiliamini sub potenti manu Dei, ut vos exaltet in tempore visitationis.<br>
&#183; Hilarem datorem diligit Deus.<br>
&#183; Hora est iam nos de somno surgere.  <br>
&#183; Homo nascitur ad laborem, avis ad volatum.<br>
&#183; Haereticum hominem post unam et secundam correptionem devita.<br>
&#183; Horrendum est incidere in manus Dei.<br>
&#183; Humanum est peccare, diabolicum vero est perseverare.<br>
&#183; Hoc studio converti quisque debet ad bona, quo operatus est mala.<br>
&#183; Haerebat iugiter in malis, conversus faciat idem in bonis.<br>
&#183; Honestas et sobrietas in cunctis rebus sunt appetendae.<br>
&#183; Honor Deo exhibitus exhibentes aeterna gloria dignos facit.<br>
&#183; Honorem et imperium si vis habere, dabo tibi magnum, impera tibi.<br>
&#183; Honorare parentes, ad omnes pertinet homines.<br>
&#183; Humilibus et fidelibus divinae legis mysteria patent, superbis autem et infidelibus latent.  <br>
&#183; Hoc est funditus a malo recedere, ex amore Dei iam nolle peccare.<br>
&#183; Homines plusquam Deum timere, non est religionis Christianae.<br>
&#183; Haeres et propinquus est spiritualis amicus.<br>
&#183; Hactenus extremi fiunt saepissime primi.<br>
&#183; Hos quos laesisti, citius placare memento.<br>
&#183; Horrida bella gerit, qui pacis foedera spernit.<br>
&#183; Hostem fer Dominum, sed et in se dilige charum.<br>
&#183; Heu! quam rara fides reperitur nunc apud omnes.
</p>

<p>
&#183; I<br>
&#183; Initium sapientiae timor Domini.<br>
&#183; Intellectus bonus omnibus facientibus eum.<br>
&#183; In circuitu impii ambulant.<br>
&#183; In Deo faciemus virtutem, et ipse ad nihilum deducet inimicos nostros.<br>
&#183; Immittit angelos Domini in circuitu timentium eum, et eripiet eos.  <br>
&#183; In memoria aeterna erit iustus, ab auditione mala non timebit.<br>
&#183; In patientia vestra possidebitis animas vestras.<br>
&#183; Impius cum in profundum peccatorum venerit, contemnet.<br>
&#183; In malevolam animam non introibit sapientia, nec habitabit in corpore subdito peccatis.<br>
&#183; Invidia diaboli mors intravit in orbem terrarum.<br>
&#183; Infernus et perditio coram Domino, quanto magis corda filiorum hominum.<br>
&#183; Inter superbos semper iurgia sunt, qui autem cuncta agunt consilio, reguntur sapientia. In omnibus operibus tuis memorare novissima,et in aeternum non peccabis.<br>
&#183; In fine hominis denudatio operum eius.<br>
&#183; In die bonorum ne immemor sis malorum.<br>
&#183; Initium omnis peccati superbia.<br>
&#183; In desideriis est omnis otiosus.<br>
&#183; In multiloquio non deerit peccatum.<br>
&#183; In omni loco oculi Domini contemplantur bonos et malos.<br>
&#183; In omnibus exhibeamus nosmetipsos sicut Dei ministros.<br>
&#183; In hoc ipso peccat homo, quod peccare vellet, si inulte potuisset.<br>
&#183; Intenta supplicatio dormirecor mundumvetat.<br>
&#183; Invocandus est Deus iugiter,ut voluntatem simul et facultatem bene agendi nobis praestare dignetur.<br>
&#183; Ideo omnes diabolicae tentationis molestias pati permittimur, ut omnibus easdem molestias patientibus compati et condolere sciamus.<br>
&#183; Iter longum agentes maiori providentia indigent quam prope proficiscentes.<br>
&#183; Ita et monachi iugiter Deo servientes magis egent provideri quam caeteri libere viventes.<br>
&#183; Infinito labori finitus quantuscunque sit comparari nequit.<br>
&#183; Invisibilia Dei per ea quae facta sunt intellecta conspiciuntur.  <br>
&#183; Infirma mundi elegit Deus ut confundat fortia.<br>
&#183; Initium bonorum confessio est malorum.<br>
&#183; Incassum caro affligitur, si mens voluptatibus non reluciatur.<br>
&#183; Innocentia vera est, quae nec sibi nec aliis nocet.<br>
&#183; Iracundus cum irasci desierit, tunc sibimet maxime irascitur.<br>
&#183; Iracundus etiamsi mortuum suscitet, nulli placet.<br>
&#183; Infeliciores sunt mali cum cupita perfecerint, quam si ea quae cupiunt implere non possent.<br>
&#183; Infeliciores sunt qui faciunt, quam qui patiuntur iniuriam.<br>
&#183; Ignis concupiscentiae carnalis quanto diutius ardere permittitur, tanto difficilius exstinguitur.<br>
&#183; Ingratus unus multis miseris nocet.<br>
&#183; Inopi beneficium bis dat, qui dat celeriter.<br>
&#183; Inopiae parva, avaritiae desunt omnia.<br>
&#183; Inimicos diligere grave quidem est praeceptum, sed grande praemium.<br>
&#183; Improvidus miles fortem se in pace gloriatur.  <br>
&#183; Illis dimittuntur minima, qui maiora districte fleverunt peccata.<br>
&#183; In malis sperare bona, nemo nisi innocens solet.<br>
&#183; Inmultis frustra laborat, qui sua magis quam se ipsum Deo offerre studet.<br>
&#183; In vanum laborat, qui caecum honorat.<br>
&#183; Iniuriam magnam Creatori facit, qui creaturam ullam plusquam illum diligit.<br>
&#183; Imperat aut servit collecta pecunia cuique.<br>
&#183; Invidus alterius marcescit rebus opimis.<br>
&#183; Impedit ira animum ne possit cernere verum.<br>
&#183; Impia quaeque studens, nequit in Christo fore prudens.<br>
&#183; Invidiae plenum super omnes constat egenus.<br>
&#183; Indurare Dei nihil aliud est, nisi non misereri.<br>
&#183; Incrassata caro gustat coelestia raro.<br>
&#183; Interepulas difficile servatur castitas.<br>
&#183; Infirmi pene omnes se quidem ab aliis tolerari volunt, ipsivero alios tolerare renuunt.<br>
&#183; Infirmitas carnis si patienter sustineatur,est quasi purgatorius ignis.<br>
&#183; Illos exspectat gloria, qui laboriosa gerunt certamina.
</p>

<p>
&#183; I<br>
&#183; Iuxta est Dominus bis qui tribulato sunt corde, et humiles spiritu salvabit.<br>
&#183; Iacta super Dominum curam tuam, et ipsete enutriet.<br>
&#183; Iudicia Domini vera iustificata in semetipsa.<br>
&#183; Iustus ut palma florebit, ut cedrus Libani multiplicabitur.<br>
&#183; Iustus es, Domine, et rectum iudicium tuum.<br>
&#183; Iustorum semita quasi lux splendens procedit,etcrescit usque ad perfectam diem.<br>
&#183; Iudicium durissimum in his qui praesunt fiet.<br>
&#183; Iustus ex fide vivit.  <br>
&#183; Iusti vocabulum non amittit, qui per poenitentiam semper resurgit.  <br>
&#183; Ieiunium non est perfecta virtus, sed multarum virtutum fundamentum.<br>
&#183; Iustitia humana tam fragilis est, ut potius remissione peccatorum constet, quam perfectione virtutum.<br>
&#183; Iugiter attendendum quanta Dei gratia sit nobiscum.
</p>

<p>
&#183; L<br>
&#183; Laetetur cor quaerentium Dominum.<br>
&#183; LexDomini immaculata, convertens animas.<br>
&#183; Laetabitur iustus in Domino, et sperabit in Domino, et laudabuntur omnes recti corde.<br>
&#183; Lux orta est iusto, et rectis corde laetitia.<br>
&#183; Lapidem quem reprobaverunt aedificentes, hic factus est in caput anguli.<br>
&#183; Labores manuum tuarum quia manducabis, beatus es et bene tibi erit.<br>
&#183; Lata et spatiosa via est quae ducit ad mortem.<br>
&#183; Luceat lux vestra coram hominibus, ut videant opera vestra bona, et glorificent Patrem vestrum, qui in coelis est.<br>
&#183; Lex per Moysen data est gratia et veritas per Iesum Christum facta est.<br>
&#183; Levemus corda nostra cum manibus ad Deum.<br>
&#183; Leo rugiens et rursus esuriens princeps impius super populum pauperem.<br>
&#183; Lingua sapientium ornat scientiam.<br>
&#183; Lampas contempta apud cogitationes divitum parata est ad tempus statutum.<br>
&#183; Lingua placabilis lignum vitae.<br>
&#183; Littera occidit, spiritus autem vivificat.<br>
&#183; Laudet te alienus, et non os tuum.<br>
&#183; Loquimini veritatem unusquisque cum proximo suo, quoniam sumus invicem membra.<br>
&#183; Lingua si non restringitur, nequaquam ubi cecidit iacet, sed semper ad deteriora labitur.<br>
&#183; Lupus adveniens indicat quo animo quilibet pastor super gregis, custodiam stabat.<br>
&#183; Lucerna corporis est oculus, lux autem mentis sapientia spiritualis.<br>
&#183; Lacrymae veniam non postulant, sed merentur.<br>
&#183; Laudis humanae avidus, divinae retributionisrespuit munus.<br>
&#183; Labor improbusomnia vincit.<br>
&#183; Laeta magis quam tristia quosdam hominescorrumpunt.<br>
&#183; Labor assiduus carnales deprimit aestus.<br>
&#183; Liber est dicendus, in quo nullum regnat vitium.<br>
&#183; Longo usu discendum est, quid cuique loqui vel tacere conveniat.<br>
&#183; Lucrum turpe ut dispendium fugito.<br>
&#183; Levis atque inconstans nihil avibus differt.<br>
&#183; Licet multis vita tua placeat, tibi placere non debet.<br>
&#183; Lucrum sine damno alterius fieri non potest.  <br>
&#183; Libidinis impetus abstinentiae expellit virtus.<br>
&#183; Latentem superbiam nil magis non comprimit, quam culpa patens.<br>
&#183; Lascivus iuvenis eget ut crebro moneatur.<br>
&#183; Leges antiquas ne transgrediendo resolvas.<br>
&#183; Laudat rite Deum, qui vere diligit illum.<br>
&#183; Laude manet dignus, qui nititur esse benignus.<br>
&#183; Lumbos praecingit, qui carnis vota restringit.<br>
&#183; Languor insolitus insolitum etiam quaerit medicinae genus.
</p>

<p>
&#183; M<br>
&#183; Magnus Dominus noster, et magna virtus eius, et sapientiae eius non est numerus.<br>
&#183; Mirabilis Deusin sanctis suis.<br>
&#183; Magnus Dominus et laudabilis nimis, et magnitudinis eius non est finis.<br>
&#183; Misericordia Domini plenaest terra.<br>
&#183; Magna opera Domini, exquisita in omnes voluntates eius.<br>
&#183; Misericordia Domini ab aeterno, et usque in aeternum super timentes eum.<br>
&#183; Mutuabitur peccator, et non solvet; iustus autem miseretur, et tribuet.<br>
&#183; Misericordiamet veritatem diligit Deus.<br>
&#183; Multae tribulationes iustorum, et de omnibus his liberabit eos Dominus.<br>
&#183; Multa flagella peccatoris, sperantem autem in Domino misericordia circumdabit.<br>
&#183; Miseratoret misericors Deus, patiens et multummisericors.<br>
&#183; Mors peccatorum pessima; et qui oderunt iustum, delinquent.<br>
&#183; Melius est modicum iusto super divitias peccatorum multas.<br>
&#183; Maiorem charitatem nemo habet, quam ut animam suam ponat quis pro amicis suis.<br>
&#183; Mercenarius videt lupum venientem, et dimittit oves, et fugit.  <br>
&#183; Melior est obedientia quam victimae.<br>
&#183; Meliora sunt vulnera diligentis, quam fraudulenta oscula odientis.<br>
&#183; Melior est patiens viro forti, et qui dominatur animo suo, expugnatore urbium.<br>
&#183; Melior est buccella sicca cum gaudio, quam domus plena victimis cum iurgio.<br>
&#183; Musica in luctu, importuna narratio.<br>
&#183; Melior est iniquitas viri quam benefaciens mulier.<br>
&#183; Melius est humiliari cum mitibus, quam dividere spolia cum superbis.<br>
&#183; Melius est ire ad domum luctus, quam ad domum convivii.<br>
&#183; Melius est a sapiente corripi, quam stultorum adulatione decipi.<br>
&#183; Memoria iusti cum laudibus, et nomen impiorum putrescet.<br>
&#183; Memento Creatoris tui in diebus iuventutis tuae.<br>
&#183; Militia est vita hominis super terram, et sicut dies mercenarii dies eius.  <br>
&#183; Mors et vita in manibus linguae.<br>
&#183; Multum valet deprecatio iusti assidua.<br>
&#183; Modicum fermentum totam massam corrumpit.<br>
&#183; Mundus transit, et concupiscentia eius; qui autem facit voluntatem Dei, manet in aeternum.<br>
&#183; Melius est non habere quod tribuas, quam impudenter petere quod des.<br>
&#183; Melius est bene vinci, quam male vincere.<br>
&#183; Melius est prius facere quod evenit, quam postea mali facti poenitearis.<br>
&#183; Mendacium non est, cum de rebus insensibilibus quasi de sensibilibus mystice loquimur.<br>
&#183; Mirandum simul et dolendum, quod plures, quasi religiosi, a cibis quibusdam abstinentes,mox quasi scelerati pessima quaeque agere omni modo student.<br>
&#183; Mirandum dolendumque nihilominus et illud, quod plurimi simulantes se pro peccatorum venia visitare sancta et procul posita loca, cum fuerint reversi multo peiores fiunt quam antea.<br>
&#183; Mores et studia rectorum et subiectorum qualitate inspiciuntur.<br>
&#183; Maiora criminaet tarde credenda sunt cum audiuntur,et citius punienda cum veraciter agnoscuntur.<br>
&#183; Melius est rusticitatem habere sanctam, quam eloquentiam peccatricem.<br>
&#183; Mollisel dissolutus non vir, sed mulier est dicendus.<br>
&#183; Mulier dans operam virtuti, vir potest dici.<br>
&#183; Melius est facere divortium cum homine, quam cum Deo.<br>
&#183; Manus pauperis, gazophylacium Christi est.<br>
&#183; Male Sabbatum celebrat, qui a bonis operibus vacat.<br>
&#183; Magna pars intelligentiae scire quid nescias.<br>
&#183; Magna securitas est cordis, aliena non appetere.<br>
&#183; Militis cuiuslibet fortitudo non agnoscitur, nisi in bello.  <br>
&#183; Mala mors putanda non est, quam bona vita praecessit.<br>
&#183; Malus ubi se simulat bonum, ibi est pessimus.<br>
&#183; Male imperando summum imperium amittitur.<br>
&#183; Mala conscientia nusquam requiescit secura.<br>
&#183; Mortuus huic mundo nil scit nisi vivere Christo.<br>
&#183; Magnum certamen iuvenilem vincere carnem.<br>
&#183; Maxima fit pestis, cum pastor erit puerilis.<br>
&#183; Mens levis ac fragilis cito perfert scandala carnis.<br>
&#183; Mens assueta malis, vix eripietur ab illis.<br>
&#183; Mors et perditio dicenda est caeca libido.<br>
&#183; Maxime quaerendum quod semper erit retinendum.
</p>

<p>
&#183; N<br>
&#183; Novit Dominus viam iustorum, et iter impiorum peribit.<br>
&#183; Noli aemulari in eo qui prosperatur in via sua, in homine faciente iniustitias.<br>
&#183; Nolite fieri sicut equus et mulus, quibus non est intellectus.<br>
&#183; Nolite sperarein iniquitate,et rapinosnolite concupiscere.<br>
&#183; Nisi Dominus custodierit civitatem, frustra vigilat qui custodit eam.<br>
&#183; Non salvatur rex per multam virtutem.<br>
&#183; Nolite confidere in principibus, in filiis hominum, in quibus non est salus.<br>
&#183; Nemo bonus nisi solusDeus.<br>
&#183; Non in solo pane vivit homo, sed in omni verbo quod procedit de ore Dei.<br>
&#183; Non est opus sanis medicus, sed male habentibus.<br>
&#183; Nisi quis renatus fuerit ex aqua et spiritu, non potest introire in regnum Dei.<br>
&#183; Nemo potest duobus dominis servire.<br>
&#183; Non potest arbor bona fructus malos facere, neque arbor mala fructus bonos facere.<br>
&#183; Necesse est ut veniant scandala, vae autem homini illi per quem scandalum venit.<br>
&#183; Non est discipulus super magistrum.<br>
&#183; Nihil opertum quod non reveletur, et occultum quod non sciatur.<br>
&#183; Nemo mittens manum suam ad aratrum, et aspiciens retro, aptus est regno Dei.<br>
&#183; Ne tardes converti ad Dominum.<br>
&#183; Non est speciosa laus in ore peccatoris.<br>
&#183; Noli negligere disciplinam Domini, et ne fatigeris cum ab eo argueris.<br>
&#183; Noli arguere derisorem,ne oderit te; argue sapientem, et diliget te.<br>
&#183; Non est homo iustus super terram, qui facit bonum, et non peccet.<br>
&#183; Novit iustus animas iumentorum suorum, viscera autem impiorum crudelia.<br>
&#183; Non agnoscitur in bonis amicus, nec absconditur in malis inimicus.<br>
&#183; Nec coram caeco ponas offendiculum.<br>
&#183; Non vult Deus mortem peccatoris, sed ut convertatur et vivat.<br>
&#183; Nihil in terra fit sine causa.<br>
&#183; Novit Dominus qui sunt eius.<br>
&#183; Non solum rei sunt qui faciunt mala, sed qui consentiunt facientibus.<br>
&#183; Nemo coronabitur, nisi qui legitime certaverit.<br>
&#183; Noli vinci a malo, sed vince in bono malum.<br>
&#183; Nolite diligere mundum, neque ea quae in mundo sunt.<br>
&#183; Nolite mirari si odit vos mundus.<br>
&#183; Nemo quod suum est quaerat, sed quod alterius tantummodo.<br>
&#183; Non diligamus verbo neque lingua, sed opere et veritate.<br>
&#183; Non est personarum acceptor Deus, sed in omni gente qui timet Deum, et operatur iustitiam, acceptus est illi.<br>
&#183; Nihil infelicius felicitate peccantium.<br>
&#183; Nitens cutis sordidum demonstrat animum.<br>
&#183; Non est secura laetitia in divinis paginis multa cognoscere, sed cognita custodire.<br>
&#183; Nosse et posse bona prius incognita atquei impossibilia, demonstrat gratiae supernae dona.<br>
&#183; Nil est tam facile quod non fiat difficile, si invitus facias.<br>
&#183; Nemoin alium priusquam in se ipsum peccat.<br>
&#183; Nunquam Deus mentem deserit, quae peccata sua veraciter agnoscit.<br>
&#183; Nescit pene quid labor sit, qui nunquam circa spirituales nequitias certare studuit.<br>
&#183; Negligentia et otiositas hominem trahunt ad interitum.<br>
&#183; Nisi quis in fide et spe fundatus fuerit, ad charitatis verae cultum non ascendit.<br>
&#183; Nulli vel male vel bene contingit propter se solum, sed ut simul alii corrigantur aut consolentur per illum.<br>
&#183; Nequitia diaboli qualis in Iob fuisse legitur, talis in omnes homines erit, si tantum permittatur.<br>
&#183; Nemo in Ecclesia amplius nocet, quam qui perverse agens regimen tenet.<br>
&#183; Non multitudo peccatorum, sed impietas hominem ducit ad desperationem.<br>
&#183; Non est in hominis potestate vita illius.<br>
&#183; Nil cuiquam proderit aestimari sanctus, cum non sit.<br>
&#183; Nil petas quod negaturus es.<br>
&#183; Nimisdolenda praesumptio, quod ea mala facere praesumunt Christiani, quae exsecrantur pagani.<br>
&#183; Nam Christiani Dei sui sanctorumque suorum destruunt monasteria, pagani autem sua venerantur idola.<br>
&#183; Non vivas aliter in solitudine, aliter in foro.<br>
&#183; Nil scire vel curare, hoc est mortuum vivere.<br>
&#183; Negat sibi ipse, quid quod difficile est petit.<br>
&#183; Nulli imponas quod ipse pati non possis.<br>
&#183; Nemo periculosius peccat quam qui peccata defendit.<br>
&#183; Nemo nobilis nisi quem nobilitat virtus.<br>
&#183; Nisi quis timorem amoremque Dei ante se iugiter ponat, cito in aliquod peccatum labitur.<br>
&#183; Nemo se satis metiri praevalet, nisi alterum consideret.<br>
&#183; Nil magnum est in rebus humanis nisi animus magna despiciens.<br>
&#183; Non homo non aurum poterunt dare quaeque beatum, sed virtute Dei consistit vita beati.<br>
&#183; Nil peccant oculi, si mens velit his dominari.<br>
&#183; Non poterit dici quam multa sit ars inimici.<br>
&#183; Nil credas actum, cum quidquam restat agendum.<br>
&#183; Nil prodest didicisse bonum, nisi feceris illud.<br>
&#183; Ne tardare velis, si quem convertere possis.<br>
&#183; Non est multa sciens laudandus, sed bene vivens.<br>
&#183; Nisus stultorum par semper amat sociorum.
</p>

<p>
&#183; O<br>
&#183; Oculi Domini super iustos, et aures eius in preces corum.<br>
&#183; Osiusti meditabitur sapientiam, et lingua eius loquetur iudicium.<br>
&#183; Observabit peccator iustum, et stridebit super eum dentibus suis.<br>
&#183; Omnia quaecunque voluit Dominus fecit in coelo et in terra, in mari et in omnibus abyssis.<br>
&#183; Omne regnum in seipso divisum desolabitur.<br>
&#183; Omnis plantatio quam non plantabit Pater coelestis, eradicabitur.<br>
&#183; Omnis qui facit peccatum, servus est peccati.<br>
&#183; Omnis qui petit accipit, et qui quaerit invenit,etpulsanti aperietur.<br>
&#183; Omnis qui se exaltat humiliabitur, et qui se humiliat exaltabitur.<br>
&#183; Omnis arbor quae non facit fructum bonum, excidetur et in ignem mittetur.<br>
&#183; Omni habenti dabitur, ab eo autem quinon habet et quod habet auferetur ab eo.<br>
&#183; Omne peccatum et blasphemia remittetur hominibus, spiritus autem blasphemia non remittetur.  <br>
&#183; Orate ne fuga vestra fiat hieme vel Sabbato.<br>
&#183; Omnia possibilia sunt credenti.<br>
&#183; Omni tempore benedic Deum, et pete ab eo ut vias tuas dirigat.<br>
&#183; Omni custodia serva cor tuum, quia exipso vita procedit.<br>
&#183; Omni negotio tempus est, et opportunitas.<br>
&#183; Omnia fac cum consilio, et post factum non poenitebis.<br>
&#183; Omnis sapientia a Domino Deo est, et cum illo fuit semper.<br>
&#183; Odium suscitat rixas, et universa delicta operit charitas.<br>
&#183; Omnia operatur unus atque idem spiritus, dividens singulis prout vult.<br>
&#183; Omne quodcunque facilis in verbo aut in opere, omnia in nomine Domini Iesu, gratias agents Deo et Patri per ipsum.  <br>
&#183; Omnes unanimes in oratione estote, compatientes, fraternitatis amatores, misericordes, modesti, humiles.<br>
&#183; Omnegaudiumexistimate cum in tentationes varias incideritis.<br>
&#183; Omnis qui odit fratrem suum, homicida est.<br>
&#183; Obedire oportet Deo magis quam hominibus.<br>
&#183; Omne datum optimum, et omne donum perfectum desursum est, descendens a Patre luminum.<br>
&#183; Oculus non vidit, et auris non audivit, nec in cor hominis ascendit quae praeparavit Deus diligentibus se.<br>
&#183; Omnia munda mundis, coinquinatis autem et infidelibus nihil est mundum.<br>
&#183; Omnia licent, sed non omnia expediunt.<br>
&#183; Omnis infidelium vita peccatum est.<br>
&#183; Otiositas inimica est animae.<br>
&#183; Omnis dies velut ultimus tractandus est.<br>
&#183; Otiosum verbum est, quod aut ratione iustae necessitatis, aut intentione prae utilitatis caret.<br>
&#183; Obsequium amicos, veritas odium parit.<br>
&#183; Occasiones deesse non possunt perituris.<br>
&#183; Omnino errat, qui per pacem et otium se assequi triumphum putat.<br>
&#183; Omnis divina percussio aut purgatio est vitae praesentis, aut initium poenae sequentis.<br>
&#183; Oratione continua superantur vitia.<br>
&#183; Opere melius quam verbis Deus laudatur et praedicatur.<br>
&#183; Oculi petulantes cordis luxuriosi sunt proditores.<br>
&#183; Occultae et iugiter perpetratae culpae merentur, ut reges pastoresque perversi constituantur.<br>
&#183; Omnia fidei argumenta a praeteritis rebus suntassumenda.<br>
&#183; Omne quod est iustum, merito dici valet unum.<br>
&#183; Orandum semper, ne seducamur ab hoste.<br>
&#183; Omni praelato subiectus sis quasi Christo.<br>
&#183; quantis curis mens indiget omnibus horis.<br>
&#183; Osquod mentitur, animam iugulare refertur.<br>
 <br>
&#183; P<br>
&#183; Propeest Dominus omnibus invocantibus eum in veritate.<br>
&#183; Pretiosain conspectu Domini mors sanctorum eius.<br>
&#183; Prohibe linguam tuam a malo,et labia tua ne loquantur dolum.<br>
&#183; Patientia pauperum non peribit in finem.<br>
&#183; Petite, etdabitur vobis; quaerite, et invenietis; pulsate, et aperietur vobis.<br>
&#183; Perfectus omnis erit, si sit sicut magister eius.<br>
&#183; Potens est Deus de lapidibus suscitare filios Abrahae.<br>
&#183; Percute filium tuum virga, et liberabis animam eius a morte.<br>
&#183; Plus proficit correptio apud prudentem, quam centum plagae apud stultum.<br>
&#183; Perversi difficile corriguntur.<br>
&#183; Princeps qui libenter audit verba mendacii, omnes ministros habet impios.<br>
&#183; Per quae quis peccat, per haec et torquetur.<br>
&#183; Pondus et pondus, mensura et mensura, utrumque abominabile est ante Deum.<br>
&#183; Probata virtus corripit insipientes.<br>
&#183; Propter peccata populi regnare facit Dominus hypocritam.<br>
&#183; Peccator vel puer centum annorum maledictus erit.<br>
&#183; Pugnabit orbis terrarum contra insensatos.<br>
&#183; Post concupiscentias tuas non eas.<br>
&#183; Probate spiritus, si ex Deo sint.<br>
&#183; Prudentia carnis mors est, prudentia autem spiritus vita et pax.<br>
&#183; Petitis, et non accipitis, eo quod male petatis.<br>
&#183; Plenitudo legis est dilectio.<br>
&#183; Per multas tribulationes oportet nos intrare in regnum Dei.<br>
&#183; Peccantes coram omnibus arguantur, ut caeteri metum habeant.  <br>
&#183; Positi in deliciis attendere nequeunt quanta sit poena perennis.<br>
&#183; Pax vera est dicenda, cum spiritus et caro conveniunt omni modo.<br>
&#183; Pacificus homo filius Dei meretur vocari.<br>
&#183; Parentes in tantum diligendi sunt et honorandi, quantum illi subiecti sunt summo Patri.<br>
&#183; Praelatis ac senioribus suis inobediens meretur aut si ipse praelatus fuerit aliquibus, ab eis eadem patiatur.<br>
&#183; Pastor quilibet fugit, cum subiectis solatium subtrahit, aut iniustitiam videns non contradicit.<br>
&#183; Par supplicium subibunt, qui pariter peccaverunt.<br>
&#183; Poenitentia vera est et perpetrata mala plangere, et plangenda non perpetrare.<br>
&#183; Publica culpa, publica etiam indiget poenitentia.<br>
&#183; Poenas gravissimas quandoque sunt passuri, qui non pro sceleribus suis renunnt parva flagella pati.  <br>
&#183; Plenus venter facile disputat de ieiuniis.<br>
&#183; Perfectum odium est, quod nec iustitia nec ratione caret.<br>
&#183; Peccatum peccato adiicitur, cum id quod nequiter gestum est nequiter etiam defenditur.<br>
&#183; Probatio bonae voluntatis, nolle peccare cum possis.<br>
&#183; Providendum est cunctis pro Dei amore licita relinquentibus, ne tepide viventes ad illicita corruant.<br>
&#183; Pro qualilate audientium formari debet sermo doctorum.<br>
&#183; Pravis moribus semper gravis est vita bonorum.<br>
&#183; Peccata quaedam animam polluunt, quaedam vero exstinguunt.<br>
&#183; Priusquam promittas delibera, ne post promissa minime expleta mendax dicaris.<br>
&#183; Periculum nunquam sine periculo vincitur.<br>
&#183; Prudentia rerum exitus metitur.<br>
&#183; Plus sunt laudandi benefacientes quam benedicentes.<br>
&#183; Pecunia tunc fit pretiosa, cum pro Dei amore translata in alios desinit possideri.<br>
&#183; Plurimi infamiam, pauci vero verentur reatus conscientiam.<br>
&#183; Pacem cum hominibus habeas, bellum cum vitiis.<br>
&#183; Pecuniae imperare oportet, non servire.<br>
&#183; Paupertas animae maior quam corporis exstat.<br>
&#183; Peccans quotidie studeat mox se reparare.<br>
&#183; Perfectus miles pensat saepissime vires.<br>
&#183; Perversae menti sua culpa est maxima poena.<br>
&#183; Praeceps ad risum, praeceps quoque fertur ad iram.<br>
&#183; Promptus vel facilis ad risus schemata ne sis.<br>
&#183; Pluribus intentus minor est ad singula sensus.<br>
&#183; Praesens vita brevis, sed vita futura perennis.
</p>

<p>
&#183; Q<br>
&#183; Quam bonus Israel Deus his qui recto sunt corde.  <br>
&#183; Quaerite Dominum, et confirmamini; quaerite faciem eius semper.<br>
&#183; Quaerite Dominum,et vivet anima vestra.<br>
&#183; Qui timetis Dominum, laudate eum.<br>
&#183; Qui diligitis Dominum, odite malum.<br>
&#183; Quomodo miseretur pater filiorum, misertus est Dominus timentibus se, quoniam ipse cognovit figmentum nostrum.<br>
&#183; Qui non accepit in vano animam suam, nec iuravit in dolo proximo suo, hic accipiet benedictionem a Domino.<br>
&#183; Quis sicut Dominus Deus noster, qui in altis habitat, et humilia respicit in coelo et in terra?<br>
&#183; Qui seminant in lacrymis, in exsultatione metent.<br>
&#183; Quaerite primum regnum Dei, et iustitiam eius, et haec omnia adiicientur vobis.<br>
&#183; Qui perseveraverit usque in finem, hic salvus erit.<br>
&#183; Quae impossibilia sunt apud homines, possibilia sunt apud Deum.<br>
&#183; Qui est ex Deo, verba Dei audit.<br>
&#183; Quid prodest homini, si universum mundum lucretur, animae vero suae detrimentum patiatur?<br>
&#183; Quam dabit homo commutationem pro anima sua?<br>
&#183; Qui dixerit fratri suo Fatue, reus erit gehennae ignis.<br>
&#183; Qui odit animam suam in hoc mundo, in vitam aeternam custodit eam.<br>
&#183; Quod Deus coniunxit homo non separet.<br>
&#183; Qui infidelis est in minimo, et in maiori infidelis est.<br>
&#183; Quasi scelus idololatriae est, Deo nolle acquiescere.<br>
&#183; Quaerite Dominum dum inveniri potest, invocate eum dum prope est.<br>
&#183; Qui sequitur iustitiam, diligitur a Domino.<br>
&#183; Qui abscondit scelera sua, non dirigetur; qui autem confessus fuerit et reliquerit ea, misericordiam consequetur.<br>
&#183; Qui diligit disciplinam, diligit et sapientiam.<br>
&#183; Qui offert sacrificium ex substantia pauperis, quasi qui victimat filium in conspectu patris sui.<br>
&#183; Qui avertit aurem suam ne audiat legem, oratio eius erit exsecrabilis.<br>
&#183; Quasi tempestas impius pertransit.<br>
&#183; Quae non congregas in iuventute, quomodoea habere poteris in senectute.<br>
&#183; Qui pronus est ad misericordiam, benedicetur.<br>
&#183; Qui fratri suo parat foveam, ipse incidet in illam.<br>
&#183; Qui modica spernit, paulatim decidet.<br>
&#183; Qui sibi nequam est, cui bonus erit?<br>
&#183; Quodcunque potest manus tua facere, instanter operare, quia nec opus nec ratio nec sapientia erunt apud inferos, quo tu properas.<br>
&#183; Qui parcit virgae, odit filium.<br>
&#183; Qui timent Deum, non erunt incredibiles verbo illius.<br>
&#183; Qui mellis et dissolutus estopere suo, frater est, sua opera dissipantis.<br>
&#183; Quod timet impius, veniet supereum.<br>
&#183; Qualis rector est civitatis, talesinhabitantes.<br>
&#183; Qui custoditos suum, custodit et animam suam.<br>
&#183; Qui obdurat aurem suam ad clamorem pauperis, et ipse clamabit, et non exaudietur.<br>
&#183; Quidocet fatuum,quasi qui glutinat testam.<br>
&#183; Qui ad iustitiam erudiuntmultos, quasi stellae inperpetuas aeternitates.<br>
&#183; Qui in uno offendit, multa bona perdit.<br>
&#183; Quantomagnus es,humilia te in omnibus.<br>
&#183; Qui timet pruinam, veniet supereum nix.<br>
&#183; Qui in stadio currunt,omnes quidem currunt, sedunus accipit bravium.<br>
&#183; Quicunque voluerit amicus esse saeculi huius, inimicus Dei constituitur.<br>
&#183; Qui se existimat stare,videat ne cadat.<br>
&#183; Qui habetaurem, audiat quid spiritus dicat Ecclesiis.<br>
&#183; Qui converti fecerit peccatorem ab errore viae suae, salvabit animam eius a morte.<br>
&#183; Qui non manducat, manducantem non iudicet.<br>
&#183; Qui suorum et maxime domesticorum curam non habet, fidem negavit, et est infideli deterior.<br>
&#183; Quicunquespiritu Dei aguntur, hi filii sunt Dei.<br>
&#183; Qui viderit fratrem suum necessitatem patientem, et clauserit viscera sua, quomodo charitas Dei manet in eo?<br>
&#183; Qui parce seminat, parce et metet.<br>
&#183; Qui gloriatur, in Domino glorietur.<br>
&#183; Quanto altior gradus, tanto profundior casus.<br>
&#183; Quod tibi non vis fieri, aliine feceris.<br>
&#183; Qui ignorat,ignorabitur.<br>
&#183; Qualis sit quilibet pastor, lupus adveniens indicat.<br>
&#183; Qualis apud se quisque lateat, illata contumelia probat.<br>
&#183; Quam laudem merebimur de pallore ieiunii, si invidia sumus lividi?  <br>
&#183; Quid virtutis habet vinum non bibere, et ira atque odio inebriari?<br>
&#183; Quid prodest attenuari corpus abstinentia, si animus intumescat superbia?<br>
&#183; Quasi in sacculum pertusum res suas ingerit, qui et bona aliqua agit, et tamen nulla pravitatis solitae studia deserit.<br>
&#183; Qui se meminit illicita plurima perpetrasse, debet etiam pro poenitentia a licitis abstinere.<br>
&#183; Quisquis cogitat quid Deo voveat, se ipsum voveat et reddat.<br>
&#183; Quantumbonum habeat sanitas, ostendit infirmitas.<br>
&#183; Qui succurrere perituro potest, si non succurrat, reus mortis eius erit.<br>
&#183; Qui verbis lenibus potest corrigi, non debet increpatione exasperari.<br>
&#183; Qui casti perseverantet virgines, angelisDeiefficiuntur aequales.  <br>
&#183; Quisquis iugiter tractatut bona aliqua faciat, sine intermissione orat.<br>
&#183; Quaecunque mensuram excedunt, daemonia suggerunt.<br>
&#183; Quantum quis in humilitate et castitate profecerit, tantum Deo appropinquabit.<br>
&#183; Quod omni modo necesse est pati, patienter sustine.<br>
&#183; Quae facere turpe est, etiam dicere turpe est.<br>
&#183; Quanto mens fit divisa ad multa opera, fit minor ad singula.<br>
&#183; Quaemodo quisque legit, haec habiturus erit, seu bona, sive mala, semper habebit ea.<br>
&#183; Quousque homini non displicent mala a se facta, regnant in eo vitia.<br>
&#183; Qui nunquam didicit subesse, nulli potest rite praeesse.<br>
&#183; Quid infeliciusquam conspectafelicitate aliorumaffici?  <br>
&#183; Quod unusquisque non expertus est in semetipso, difficile credit in alio.<br>
&#183; Quis dives? Qui nil cupit. Et quis pauper? Avarus.<br>
&#183; Quod satis est cui contingit, nihil amplius optet.<br>
&#183; Quid stulti proprium? Non posse et velle nocere.<br>
&#183; Quod prudentis opus? Cum possit, nolle nocere.<br>
&#183; Quam prope sit littus, in corde maris labyrinthus!<br>
&#183; Quantum plus valeas, tantum submitte te Christo.<br>
&#183; Qui tibi dat multum, de te quoque quaerit idipsum.<br>
&#183; Quam bonus est Dominus cunctis quaerentibus illum!<br>
&#183; Quam tenebrosus amor quo lucis spernitur auctor!<br>
 <br>
&#183; R<br>
&#183; Regnum tuum, Domine, regnum omnium saeculorum.<br>
&#183; Rectos decet laudatio.  <br>
&#183; Redimet Dominus animas servorum suorum, et non delinquet omnes qui sperant in eo.<br>
&#183; Revela Domino viam tuam, et spera in eum,etipse faciet.<br>
&#183; Recte iudicate, filii hominum.<br>
&#183; Regnum coelorumvim patitur, et violenti rapiunt illud.<br>
&#183; Risus dolore miscetur,et extrema gaudii luctus occupat.<br>
&#183; Responsio mollis frangit iram.<br>
&#183; Regnantibus impiis ruina hominum erit.<br>
&#183; Rex qui sedet in solio iudicit dissipat omne malum intuitu suo.<br>
&#183; Rexqui iudicatin veritate pauperes, thronus eius in aeternum firmabitur.<br>
&#183; Rex iustus erigit terram, vir avarus destruet eam.<br>
&#183; Regnum a gente in gentem transfertur propter iniustitias.<br>
&#183; Renovamini spiritu mentis vestrae, et induite novum hominem, qui secundum Deum creatus est in iustitia et sanctitate veritatis.<br>
&#183; Religio munda et immaculata apud Deum patrem haec est: visitare pupillos et viduas in tribulatione eorum.<br>
&#183; Radix omnium malorum cupiditas.<br>
&#183; Religiosus homo, si cito irascitur, et facile etiam ad poenitentiam movetur.<br>
&#183; Recte iudicare aliena merita non valet, cui conscientia innocentiae propriae nullam iudicii regulam praebet.<br>
&#183; Rectius sequuntur agnum coniugati humiles, quam virgines superbientes.<br>
&#183; Robusti corpore nisi Deo, a quo vires habent, devote famulentur, pro hoc poenas patientur.<br>
&#183; Referendum est pietati divinae quidquid homo iumentis amplius habet.<br>
&#183; Regnum Dei tantum valet quantum habes.<br>
&#183; Ruina populi sacerdotes mali.<br>
&#183; Ratio humana quot perversis cogitationibusrenititur, tot coronas coelestes promeretur.<br>
&#183; Regimen animarum ars est artium.<br>
&#183; Raptores alienarum rerum, ipsi quandoque rapientur ad interitum.<br>
&#183; Repentinus furor nil rationis recipit.<br>
&#183; Rebelles divinae pietati tradentur diabolicae potestati.<br>
&#183; Res quaelibet obscura per similitudinemest explananda.<br>
&#183; Remissio et lenitas nimia coram Deo reputatur pro crudelitate magna.<br>
&#183; Reprobi ei in hoc saeculo fatigantur desideriis, et in futuro tormentis.<br>
&#183; Rustica lingua viri mansuetum cor retinentis gratior est Domino quam lingua perita superbi.<br>
&#183; Rara fides homini tribuenda est, proh dolor! omni.<br>
&#183; Rexpius et iustus studet hoc quod dicitur esse.<br>
&#183; Regis enim nomen monet ut commissa regantur.<br>
&#183; Rebus in adversis ne motus destituaris.
</p>

<p>
&#183; S<br>
&#183; Servite Domino in timore, et exultate ei cum tremore.<br>
&#183; Sacrificium Deo spiritus contribulatus.<br>
&#183; Sit gloria Domini in saeculum saeculi.<br>
&#183; Sit nomen Domini benedictum ex hoc nunc et usque in saeculum.<br>
&#183; Salus iustorum a Domino, et protector eorum in tempore tribulationis.<br>
&#183; Suavis Dominus universis,et miserationes eius super omnia opera eius.<br>
&#183; Spiritus ubi vult spirat, et vocem eius audis, sed non scis unde veniat, et quo vadat.<br>
&#183; Spiritus est Deus, et eos qui adorant eum, in spiritu et veritate oportet adorare.<br>
&#183; Si manus tua vel pes tuus scandalizet te, abscinde illum et proiice abs te.<br>
&#183; Sic Deus dilexit mundum, ut Filium suum unigenitum daret, ut omnis qui credit in ipsum, non pereat, sed habeat vitam aeternam.<br>
&#183; Si peccaverit in te frater tuus, vade et corripe eum inter te et ipsum solum.<br>
&#183; Sanctus spiritus disciplinae fugiet fictum,et aufert se a cogitationibus quae sunt sine intellectu.<br>
&#183; Sapientis oculiin capite eius.<br>
&#183; Sentite de Domino in bonitate, et in simplicitate cordis quaerite illum.<br>
&#183; Stultus verbis non corrigitur.<br>
&#183; Sapiens cor et intelligibile abstinet se a peccatis.<br>
&#183; Stultitia colligata est in corde pueri, et virga disciplinae fugabit eam.<br>
&#183; Statera dolosa abominatio est apud Deum, et pondus aequum voluntas eius.<br>
&#183; Sapiens ut sol permanet, slultus autem ut luna mutatur.  <br>
&#183; Semel loquitur Deus, et secundo non repetit.<br>
&#183; Sapientiam omnium antiquorum exquirit sapiens.<br>
&#183; Sapientia absconditaet thesaurus invisus; quae utilitas in utrisque?<br>
&#183; Sapiens verbis innotescit paucis.<br>
&#183; Septies cadit iustus, et resurget; impii autem corruent in malum.<br>
&#183; Sermo durussuscitatfurorem.<br>
&#183; Somnia extollunt imprudentes.<br>
&#183; Secura mens quasi iuge convivium.<br>
&#183; Secreta regis celare, bonum est; magnalia autem Dei revelare, honorificum est.<br>
&#183; Stultus in risu exaltat vocem suam.<br>
&#183; Si diligamus invicem, Deus in nobis manet,etcharitas eius in nobis perfecta est.<br>
&#183; Si quis dixerit quoniam diligo Deum, et fratrem suum oderit, mendax est.<br>
&#183; Spiritualis homo diiudicat omnia, et ipse a nemine iudicatur.<br>
&#183; Sicutin Adam omnes moriuntur, ita et in Christo omnes vivificabuntur.<br>
&#183; Sapientia huius mundi stultitia est apud Deum.<br>
&#183; Sine poenitentia sunt dona et vocatio Dei.<br>
&#183; Scientia inflat, charitas aedificat.<br>
&#183; Si vivimus spiritu, spiritu et ambulemus.<br>
&#183; Sive vivimus sive morimur, Domini sumus.<br>
&#183; Sic diligendi sunt homines,ut eorum non diligantur errores.<br>
&#183; Speculator astat desuper, qui nos diebus omnibus actusque nostros prospicit.<br>
&#183; Scire Dei, approbare est; nescire vero, reprobare.<br>
&#183; Summa apudDeum est nobilitas, clarum essevirtutibus.<br>
&#183; Subiectorumvitia aliquando sunt dissimulanda, sed post haec quia dissimulabantur indicanda.<br>
&#183; Satanae insidias evadere, non est volentis neque currentis, sed miserentis Dei.<br>
&#183; Simulatores et callidi provocant iram Dei.<br>
&#183; Solitudinem quaerit, qui cum innocentibus vivero cupit.<br>
&#183; Similitudines rerum variarum ad aedificationem nostram iugiter proponendae sunt.<br>
&#183; Sicut canis revertit ad vomitum suum, sic imprudens stultitiam suam iterat.<br>
&#183; Sicut aqua exstinguit ignem, ita eleemosyna peccatum.<br>
&#183; Sanctitatis nomen habere sine operibus, nulli prodest.<br>
&#183; Sapiens est, qui factis plus quam verbis alios docet.<br>
&#183; Salus est divitum, subvenire necessitatibus pauperum.<br>
&#183; Sagittas contumeliae virtus repellit patientiae.<br>
&#183; Scorpiones dici possunt, qui bonis quidem in facie non resistunt, sed mox cum recesserint detrahunt.  <br>
&#183; Semetipsum abnegat, qui, relicto carnalis vitae homine, induit spiritualem et novum hominem, id est, Christum.<br>
&#183; Stultum valde est, si his placere quaerimus, quos non placere Deo scimus.<br>
&#183; Sufficit unicuique sic disputare vel dictare, ut intelligatur.<br>
&#183; Superfluitas tam verborum quam rerum vitanda est.<br>
&#183; Sicutex variis floribus colliguntur mella, itaexvariis hominibus virtus quaelibet est colligenda.<br>
&#183; Saecularibus litteris intentus, sacrae Scripturae arcana capere non potest.<br>
&#183; Scripturam sacram legens attendere debet quid mystice vel iuxta litteram, quid pro parte vel pro toto dictum sit.<br>
&#183; Scripturae sacrae meditatio mentem retrahit a cogitatu noxio.<br>
&#183; Sicut plurimi cibi nihil prosunt absque sale, ita omnes virtutes absque charitate.<br>
&#183; Sicut fistula absque inspirante nullum reddit sonum, ita et cor hominis absque inspiratione divina nullum recipit bonum.<br>
&#183; Sicut equi cuiuslibet cursus in loco spatioso, ita et hominis voluntas probatur in arbitrio dato.<br>
&#183; Sicut oculi omnium in capite, ita etiam in Christo consistere debet omnis intentio fidelium.<br>
&#183; Sine fine cruciari meretur, qui nullum peccandi finem in corde suo statuit.<br>
&#183; Summi principis ministri in primis sunt providendi.<br>
&#183; Sic aliis ignosce, ut tu tibi peccanti illos ignoscere cupis.<br>
&#183; Sanguis sanguinem tangit,cum peccata peccatis adiiciuntur.<br>
&#183; Superbia sola corrumpit omnia bona.<br>
&#183; Stulta vota frangenda sunt.<br>
&#183; Sine doctrina vita est quasi mortis imago.<br>
&#183; Si ames dici pater et princeps, nomen cum honore serva, moribus imple.<br>
&#183; Saepius ventis agitatur ingens pinus, et celsae turres graviore casa decidunt.<br>
&#183; Stantibus et lapsis par sollicitudo tenendaest; his ne retro cadant, illis ut concito surgant.<br>
&#183; Sermo datur multis, animi sapientia paucis.<br>
&#183; Si nequeas plures, vel te solummodo cures.<br>
&#183; Si quid vovisti Domino, ne reddere tardes.<br>
&#183; Solius est Domini bona de pravis operari.<br>
&#183; Semper avarus eget, hunc nulla pecunia replet.<br>
&#183; Si vis salvari, nil huic praepone saluti.<br>
&#183; Spiritus est vita, mors carnis philosophia.
</p>

<p>
&#183; T<br>
&#183; Te decet hymnus, Deus, in Sion, et tibi reddetur votum in Ierusalem.<br>
&#183; Testimonium Domini fidele, sapientiam praestans parvulis.<br>
&#183; Tibi, Domine, derelictus est pauper, orphano tueris adiutor.<br>
&#183; Timete Dominum, omnes sancti eius, quoniam non est inopia timentibus eum.<br>
&#183; Thesaurizate vobis thesauros in coelo, ubi nec aerugo neque tinea demolitur, et ubi fures non effodiunt nec furantur.<br>
&#183; Timor Domini expellit peccatum.<br>
&#183; Totum spiritum suum profert stultus, sapiens autem differt et reservat in posterum.<br>
&#183; Tempus omni rei sub coelo.<br>
&#183; Turris fortissima nomen Domini, ad ipsum currit iustus, et exaltabitur.<br>
&#183; Thesaurus desiderabilis requiescit in ore sapientis.<br>
&#183; Timenti Deum, bene erit in extremis.<br>
&#183; Triplex funiculus difficile rumpitur.<br>
&#183; Testis falsus non erit impunitus.<br>
&#183; Timor non est in charitate, sed perfecta charitas foras mittit timorem.<br>
&#183; Turpe est, ut qui nescit tenere moderamina vitae suae, iudex fiat alienae.<br>
&#183; Tanto subtilius quisque de tenebris iudicat, quanto eum verius claritas lucis illustrat.<br>
&#183; Tentator pervigil hos acrioribus pulsat insidiis, quos maxime viderit abstinere a peccatis.<br>
&#183; Tenax et prodigus nimium, ambo in unum nimietatis confluunt vitium.<br>
&#183; Timendus est prae cunctis, cuius potestas est super omnes.<br>
&#183; Tenerae nimis mentes asperioribus formandae sunt studiis.<br>
&#183; Temporatum omne tam Deo quam hominibus est acceptabile.<br>
&#183; Tormenta quorumdam aliis prosunt ad correctionem.<br>
&#183; Tantum quisque proximum portat, quantum amat.<br>
&#183; Tanto peiora sunt vitia, quanto virtutum specie celantur.  <br>
&#183; Tamdiu quis errat in fide, quousque omnia a Deo inspici et regi diffidit.<br>
&#183; Tecta odia peiora sunt quam aperta.<br>
&#183; Tale genus est vitiorum, ut nisi praeteritum celeri poenitentia deleatur, alia exinde oriantur.<br>
&#183; Tales simus intus, quales nos foris ostendimus.<br>
&#183; Tacere qui nescit, nescit et loqui.<br>
&#183; Tacentibus difficile subvenitur, confitentes autem languoris sui qualitatem, facilius recipient sanitatem.<br>
&#183; Turpe est doctori, cum culpa redarguit ipsum.<br>
&#183; Tunc te lapsurum formida, cum ruit alter.<br>
&#183; Tutus erit nunquam, qui suspicione laborat.<br>
&#183; Tristantur facile, quorum spes exstat in imis.<br>
&#183; Tempestas grandis est indignatio regis.<br>
&#183; Testis veridicus vero regi manet aptus.<br>
&#183; Totus ubique manens, tota est virtute colendus.<br>
&#183; Timor Dei et oratio assidua hominem volare faciunt ad coelestia.<br>
&#183; Tolerabilius mundi mala suscipimus, si contra haec praescientiae clypeo munimur.<br>
&#183; Tepide viventes Christiani, difficilius corriguntur quam pagani.
</p>

<p>
&#183; U<br>
&#183; Universae viae Domini misericordia et veritas requirentibus testamentum eius, et testimonia eius.<br>
&#183; Ubi est thesaurus tuus, ibi est et cor tuum.<br>
&#183; Unaquaeque arbor ex fructu suo cognoscitur.<br>
&#183; Ubi fuerit superbia, ibi erit et contumelia.<br>
&#183; Unus Dominus, una fides, unum baptisma, unus Deus et Pater omnium.<br>
&#183; Unusquisque propriam mercedem accipiet secundum suum laborem.<br>
&#183; Unicuique datur manifestatio spiritus ad utilitatem.<br>
&#183; Ubi spiritus Domini, ibi libertas.<br>
&#183; Ubi est charitas et dilectio, ibi sanctorum congregatio.<br>
&#183; Unaquaeque virtus tanto minor est,quanto desunt caeterae.<br>
&#183; Ubi non est timor Dei, ibi regnum peccati.<br>
&#183; Unde bonus proficit, inde invidus tabescit.<br>
&#183; Utvolunt reges, ita valent leges.<br>
&#183; Ultra modum sunt delicati, qui nulla adversa volunt pati.<br>
&#183; Utilitatis amor cito suadet, quid sit agendum.<br>
&#183; Utilitas grandis latet in rebus quoque parvis.<br>
&#183; Ut lapis omnis homo, nisi mollis agatur ab alto.
</p>

<p>
&#183; V<br>
&#183; Vultus Domini super facientes mala, ut perdatdeterra memoriam eorum.<br>
&#183; Veritatem requiret Dominus, et retribuet abundanter facientibus superbiam.<br>
&#183; Verbo Domini coeli firmati sunt, et spiritu oris eius omnis virtus eorum.<br>
&#183; Vox exsultationis et salutis in tabernaculis iustorum.<br>
&#183; Vana salus hominis.<br>
&#183; Viriliter agite, et confortetur cor vestrum, omnes qui speratis in Domino.<br>
&#183; Viri sanguinum et dolosi non dimidiabunt dies suos.<br>
&#183; Vir linguosus non dirigetur in terra.<br>
&#183; Virum iniustum mala capient in interitu.<br>
&#183; Vaevobis qui decimatis mentham et anetum, et cuminum, et quae maiora sunt reliquistis, id est, misericordiam et iudicium.<br>
&#183; Vigilateet orate,ne intretisin tentationem.<br>
&#183; Vigilate omni tempore, orantes ut digni habeamini fugere quae ventura sunt.<br>
&#183; Verba sapientium quasi stimuli, et quasi clavi in altum delixi.<br>
&#183; Vani sunt omnes homines, in quibus non est scientia Dei.<br>
&#183; Vox diei Domini amara, tribulabitur ibi fortis.<br>
&#183; Vinum apostatare facit etiam sapientes.<br>
&#183; Vaecivitati cuius rex iuvenis est, et cuius principes mane comedunt.<br>
&#183; Vir iracundus provocat rixas; qui autem patiens est, mitigat suscitatas.<br>
&#183; Vae soli, quia cum ceciderit, non habet sublevantem se.<br>
&#183; Vae qui dicunt bonum malum, et malum bonum.<br>
&#183; Virum stultum interficit iracundia, et parvulum occidit invidia.<br>
&#183; Via impiorum tenebrosa, nesciunt ubicorruant.<br>
&#183; Vita carnium, sanitas cordis: putredo ossium,invidia.<br>
&#183; Via vitae custodienti disciplinam, qui autem increpationes relinquit, errat.<br>
&#183; Vasa figuli probat fornax, et homines iustos tentatio tribulationis.<br>
&#183; Verbum dulce multiplicat amicos, et mitigat inimicos.<br>
&#183; Virtus in infirmitate perficitur.<br>
&#183; Verbum bonum super datum optimum.<br>
&#183; Vir duplex animo, inconstans est in omnibus vita suis.<br>
&#183; Voluntas integra benefaciendi, a Deo reputabitur pro opere beneficii.<br>
&#183; Vera discretio nonnisi vera humilitate acquiritur.<br>
&#183; Voluptas omnis ad instar apum, ubi grata mella fudit, morsu corda ferit.<br>
&#183; Vehementior est animi quam corporis febris.<br>
&#183; Virtutis fructum sapiens in conscientia,minusperfectus ponit in gloria.<br>
&#183; Vigilat quiad aspectum veri luminismentis oculos apertos tenet.<br>
&#183; Victus ab uno quolibet vitio cito labiturin alia.<br>
&#183; Virtus semperinvidiae patet.<br>
&#183; Vanae gloriae sectator ei qui semina sua vento dispergenda committit assimilatur.<br>
&#183; Valens retinere sanitatem, nullius despiciat vel irrideat infirmitatem.<br>
&#183; Vitanda est superbia, quae et angelos decepit et virtutes omnes destruit.<br>
&#183; Vitia prius exstirpanda sunt in homine, deinde virtutes inserendae.<br>
&#183; Virgines et monachi sic temperent ieiunium, ut semper fortes sint ad Dei servitium.<br>
&#183; Voluptas habet poenam, et necessitas parit coronam.<br>
&#183; Vitiis dediti non possunt virtutibus ditari.<br>
&#183; Valde imperitus est medicus, qui nulla nisi lenia medicamina dare novit.<br>
&#183; Verecundiam abiiciens, omnes simul virtutes abiecit.<br>
&#183; Vix quisquam in bonum transit, nisi ex malo.<br>
&#183; Variam dant otia mentem.<br>
&#183; Vilius argentum est auro, virtutibus aurum.<br>
&#183; Vivere si recte nescis, decede peritis.<br>
&#183; Virtutes variae pariter possunt habitare.<br>
&#183; Virtus est grandis, benedicere pro maledictis.<br>
&#183; Vis ingens animi, nullius laude moveri.<br>
</p>
<p class=border></P>

<p>
<table border=0 cellspacing=15 cellpadding=0 align=Center>
<tr>
	<td><a href="/christian.html">Christian Latin</A>
	<td><a href="/bede.html">Bede</A>
	<td><a href="/index.html">The Latin Library</A>
	<td><a href="/classics.html">The Classics Page</A>
</TABLE>
</p>

</BODY></HTML>