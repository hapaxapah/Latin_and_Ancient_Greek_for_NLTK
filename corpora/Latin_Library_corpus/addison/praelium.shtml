<HTML>
<HEAD>
<TITLE>Joseph Addison</TITLE>
<META HTTP-EQUIV="Content-Type" CONTENT="text/html; CHARSET=iso-8859-1"><LINK REL="SHORTCUT ICON" HREF="http://www.thelatinlibrary.com/icon.ico">
</HEAD>
<BODY BACKGROUND="/back4.jpg" BGCOLOR="#FFFFFF">
<BR>
<CENTER><FONT SIZE=5>JOSEPHUS ADDISON<BR> PRAELIUM INTER PYGMAEOS ET GRUES COMMISSUM</FONT></CENTER>
<P>
<HR>
<FONT SIZE=4>
<BLOCKQUOTE><BLOCKQUOTE><DL compact>
<DT><DD>Pennatas acies, et lamentabile bellum<BR>
<DT><DD>Pygmeadum refero: parvas tu, Musa, cohortes<BR>
<DT><DD>Instrue; tu gladios, mortemque minantia rostra,<BR>
<DT><DD>Offensosque grues, indignantesque pusillam<BR>
<DT><DD>Militiam celebra; volucrumque hominumque tumultus.<BR>
<DT><DD>Heroum ingentes animos et tristia bella<BR>
<DT><DD>Pieridum labor exhausit, versuque sonore<BR>
<DT><DD>Jussit et aeterna numerorum assurgere pompa:<BR>
<DT><DD>Quis lectos Graium juvenes, et torva tuentem<BR>
<DT><FONT SIZE=2>10</FONT><DD>Thesea, quid pedibus velocem ignorat Achillem?<BR>
<DT><DD>Quem dura aeneae certamina, quem Gulielmi<BR>
<DT><DD>Gesta latent? fratres Thebani, et flebile fatum<BR>
<DT><DD>Pompeii quem non delassavere legentem?<BR>
<DT><DD>Primus ego intactas acies, gracilemque tubarum<BR>
<DT><DD>Carmine depingam sonitum, nova castra secutus;<BR>
<DT><DD>Exiguosque canam pugiles, Gruibusque malignos<BR>
<DT><DD>Heroas, nigrisque ruentem e nubibus hostem.<BR>
<DT><DD>Qua solis tepet ortu, primitiisque diei<BR>
<DT><DD>India laeta rubet, medium inter inhospita saxa<BR>
<DT><FONT SIZE=2>20</FONT><DD>(Per placidam vallem, et paucis accessa vireta)<BR>
<DT><DD>Pygmaeum quondam steterat, dum fata sinebant,<BR>
<DT><DD>Imperium. Hic varias vitam excoluere per artes<BR>
<DT><DD>Seduli, et assiduo fervebant arva popello.<BR>
<DT><DD>Nunc si quis dura evadat per saxa viator,<BR>
<DT><DD>Desertosque lares, et valles ossibus albas<BR>
<DT><DD>Exiguis videt, et vestigia parva stupescit.<BR>
<DT><DD>Desolata tenet victrix impune volcuris<BR>
<DT><DD>Regna, et securo crepitat grus improba nido.<BR>
<DT><DD>Non sic, dum multos stetit insuperabilis annos<BR>
<DT><FONT SIZE=2>30</FONT><DD>Parvula progenies; tum, si quis cominus ales<BR>
<DT><DD>Congredi, et immixtae auderet se credere pugnae,<BR>
<DT><DD>Miles atrox aderat, sumptisque feroculus armis<BR>
<DT><DD>Sternit humi volucrem moribundam, humerisque reportat<BR>
<DT><DD>Ingentem praedam; caesoque epulatur in hoste.<BR>
<DT><DD>Saepe improvisas mactabat, saepe juvabat<BR>
<DT><DD>Diripere aut nidum, aut ulcisci in prole parentem.<BR>
<DT><DD>Nempe larem quoties multa construxerat arte,<BR>
<DT><DD>Aut uteri posuisset onus, volucremque futuram;<BR>
<DT><DD>Continuo vultu spirans immane minaci<BR>
<DT><FONT SIZE=2>40</FONT><DD>Omnia vastaret miles, foetusque necaret<BR>
<DT><DD>Immeritos, vitamque abrumperet imperfectam,<BR>
<DT><DD>Cum tepido nundum maturit hostis in ovo.<BR>
<DT><DD>Hinc causae irarum, bella hinc, fatalia bella,<BR>
<DT><DD>Atque acies letho intentae, volucrumque virumque<BR>
<DT><DD>Commissae strages, confusaque mortis imago.<BR>
<DT><DD>Non tantos motus, nec tam memorabile bellum,<BR>
<DT><DD>Maeonius quondam sublimi carmine vates<BR>
<DT><DD>Lusit; ubi totam strepituque armisque paludem<BR>
<DT><DD>Miscuit: hic (visu mirabile!) corpora murum<BR>
<DT><FONT SIZE=2>50</FONT><DD>Sparsa jacent juncis transfixa, hic gutture rauco<BR>
<DT><DD>Rana dolet, pedibusque abscisso poplite ternis<BR>
<DT><DD>Reptat humi, solitis nec sese saltibus effert<BR>
<DT><DD>Jamque dies Pygrmaeo aderat, quo tempore caesi<BR>
<DT><DD>Poenituit foetus, intactaque maluit ova.<BR>
<DT><DD>Nam super his accensa graves exarsit in iras<BR>
<DT><DD>Grus stomachans; omnesque simul, quas Strymonis unda,<BR>
<DT><DD>Aut stagnum Mareotidis, imi aut uda Caystri<BR>
<DT><DD>Prata tenent, adsunt; Scythicaque excitata palude,<BR>
<DT><DD>Et conjurato volucris descendit ab Istro,<BR>
<DT><FONT SIZE=2>60</FONT><DD>Stragesque immensas et vulnera cogitat absens,<BR>
<DT><DD>Exacuitque ungues ictum meditata futurum,<BR>
<DT><DD>Et rostrum parat acre, fugaeque accommodat alas.<BR>
<DT><DD>Tantus amor belli, et vindictae arrecta cupido.<BR>
<DT><DD>Ergo ubi ver nactus proprium, suspensus in alto<BR>
<DT><DD>Aere concussis exercitus obstrepit alis,<BR>
<DT><DD>Terraeque immensos tractus, semotaque longe<BR>
<DT><DD>aequora despiciunt, Boreamque et nubila tranant<BR>
<DT><DD>Innumeri: crebro circum ingens fluctuat aether<BR>
<DT><DD>Flamine, et assiduus miscet coelum omne tumultus.<BR>
<DT><FONT SIZE=2>70</FONT><DD>Nec minor in terris motus, dum bella facessit,<BR>
<DT><DD>Impiger, instituitque agmen, firmatque phalangas,<BR>
<DT><DD>Et furit arreptis animosus homuncio telis:<BR>
<DT><DD>Donec turma duas composta excurrat in alas,<BR>
<DT><DD>Ordinibusque frequens, et marte instructa perito.<BR>
<DT><DD>Jamque acies inter medias sese arduus infert<BR>
<DT><DD>Pygmeadum ductor, qui majestate verendus<BR>
<DT><DD>Incessuque gravis, reliquos supereminet omnes<BR>
<DT><DD>Mole gigantea, mediamque assurgit in ulnam.<BR>
<DT><DD>Torvior aspectu (hostilis nam insculpserat unguis<BR>
<DT><FONT SIZE=2>80</FONT><DD>Ore cicatrices) vultuque ostentat honesta<BR>
<DT><DD>Rostrorum signa, et crudos in pectore morsus.<BR>
<DT><DD>Immortali odio, aeternisque exercuit iris<BR>
<DT><DD>Alituum gentem, non illum impune volucris<BR>
<DT><DD>Aut ore, aut pedibus peteret confisus aduncis.<BR>
<DT><DD>Fatalem quoties gruibus distrinxerat ensem,<BR>
<DT><DD>Truncavitque alas, celerique fugam absulit hosti!<BR>
<DT><DD>Quot fecit strages! quae nudis funera pullis<BR>
<DT><DD>Intulit, heu! quoties implevit Strymona fletu!<BR>
<DT><DD>Jamque procul sonus auditur, piceamque volantum<BR>
<DT><FONT SIZE=2>90</FONT><DD>Prospectant nubem, bellumque hostesque ferentem.<BR>
<DT><DD>Crebrescit tandem, atque oculis se plurimus offert<BR>
<DT><DD>Ordinibus structus variis exercitus ingens<BR>
<DT><DD>Alituum, motisque eventilat aera pennis.<BR>
<DT><DD>Turba polum replet, specieque immanis obumbrat<BR>
<DT><DD>Agmina Pygmaeorum, et densa in nubibus haeret:<BR>
<DT><DD>Nunc densa, at patriis mox reddita rarior oris.<BR>
<DT><DD>Belli ardent studio Pygmaei, et lumine saevo<BR>
<DT><DD>Suspiciunt hostem; nec longum tempus, et ingens<BR>
<DT><DD>Turba gruum horrifico sese super agmina lapsu<BR>
<DT><FONT SIZE=2>100</FONT><DD>Praecipitat gravis, et bellum sperantibus infert.<BR>
<DT><DD>Fit fragor; avulsae volitant circum aera plumae.<BR>
<DT><DD>Mox defessa iterum levibus sese eripit alis,<BR>
<DT><DD>Et vires reparata iterum petit impete terras.<BR>
<DT><DD>Armorum pendet fortuna: hic fixa volucris<BR>
<DT><DD>Cuspide, sanguineo sese furibunda rotatu<BR>
<DT><DD>Torquet agens circum, rostrumque intendit in hostem<BR>
<DT><DD>Imbelle, et curvos in morte recolligit ungues.<BR>
<DT><DD>Pygmaeai hic stillat lentus de vulnere sanguis,<BR>
<DT><DD>Singultusque ciet crebros, pedibusque pusillis<BR>
<DT><FONT SIZE=2>110</FONT><DD>Tundit humum, et moriens unguem execratur acutum.<BR>
<DT><DD>aestuat omne solum strepitu, tepidoque rubescit<BR>
<DT><DD>Sanguine, sparguntur gladii, sparguntur et alae,<BR>
<DT><DD>Unguesque et digiti, commistaque rostra lacertis.<BR>
<DT><DD>Pygmeadum saevit, mediisque in millibus ardet<BR>
<DT><DD>Ductor, quem late hinc atque hic pereuntia cingunt<BR>
<DT><DD>Corpora fusa gruum; mediaque in morte vagatur,<BR>
<DT><DD>Nec plausu alarum, nec rostri concidit ictu.<BR>
<DT><DD>Ille gruum terror, illum densissima circum<BR>
<DT><DD>Miscetur pugna, et bellum omne laborat in uno:<BR>
<DT><FONT SIZE=2>120</FONT><DD>Cum, subito appulsus (sic dii voluere) tumultu<BR>
<DT><DD>Ex inopino ingens et formidabilis Ales<BR>
<DT><DD>Comprendit pedibus pugnantem; et (triste relatu)<BR>
<DT><DD>Sustulit in coelum; bellator ab unguibus haeret<BR>
<DT><DD>Pendulus, agglomerat strepitu globus undique densus<BR>
<DT><DD>Alituum; frustra Pygmaei lumine moesto<BR>
<DT><DD>Regem inter nubes lugent, solitoque minorem<BR>
<DT><DD>Heroem aspiciunt gruibus plaudentibus escam.<BR>
<DT><DD>Jamque recrudescit bellum, grus desuper urget<BR>
<DT><DD>Pygmaeum rostro, atque hostem petit ardua morsu;<BR>
<DT><FONT SIZE=2>130</FONT><DD>Tum fugit alta volans; is sursum brachia jactat<BR>
<DT><DD>Vulneris impatiens, et inanes saevit in auras.<BR>
<DT><DD>Talis erat belli facies, cum Pelion ingens<BR>
<DT><DD>Mitteret in coelum Briareus, solioque Tonantem<BR>
<DT><DD>Praecipitem excuteret; sparguntur in aethere toto<BR>
<DT><DD>Fulminaque scopulique: flagrantia tela deorsum<BR>
<DT><DD>Torquentur Jovis acta manu, dum vasta Gigantum<BR>
<DT><DD>Corpora fusa jacent, semiustaque sulphure fumant.<BR>
<DT><DD>Viribus absumptis penitus Pygme•a tandem<BR>
<DT><DD>Agmina languescunt; ergo pars vertere terga<BR>
<DT><FONT SIZE=2>140</FONT><DD>Horribili perculsa metu, pars tollere vocem<BR>
<DT><DD>Exiguam; late populus cubitalis oberrat.<BR>
<DT><DD>Instant a tergo volucres, lacerantque trahuntque<BR>
<DT><DD>Immites, certae gentem extirpare nefandam.<BR>
<DT><DD>Sic Pygmaea domus multos dominata per annos,<BR>
<DT><DD>Tot bellis defuncta, gruum tot laeta triumphis,<BR>
<DT><DD>Funditus interiit: nempe exitus omnia tandem<BR>
<DT><DD>Certus regna manet, sunt certi denique fines,<BR>
<DT><DD>Quos ultra transire nefas: sic corruit olim<BR>
<DT><DD>Assyriae Imperium, sic magnae Persidis imis<BR>
<DT><FONT SIZE=2>150</FONT><DD>Sedibus eversum est, et majus utroque Latinum.<BR>
<DT><DD>Elysii valles nunc agmine lustrat inani,<BR>
<DT><DD>Et veterum heroum miscetur grandibus umbris<BR>
<DT><DD>Plebs parva: aut, si quid fidei mereatur anilis<BR>
<DT><DD>Fabula, pastores per noctis opaca pusillas<BR>
<DT><DD>Saepe vident umbras, Pygmaeos corpore cassos,<BR>
<DT><DD>Dum secura gruum, et veteres oblita labores,<BR>
<DT><DD>Laetitiae penitus vacat, indulgetque choreis,<BR>
<DT><DD>Angustosque terit calles, viridesque per orbes<BR>
<DT><DD>Turba levis salit, et lemurum cognomine gaudet.
</BLOCKQUOTE></BLOCKQUOTE></BLOCKQUOTE>
<TABLE BORDER=0 CELLSPACING=15 CELLPADDING=0 ALIGN=CENTER> <TR> <TD><A HREF="/addison.html">Addison</A> 	<TD><A HREF="/neo.html">Neo-Latin</A><TD><a href="/index.html">The Latin Library</A> <TD><a href="/classics.html">The Classics Page</A> </TABLE>
</BODY>
</HTML>