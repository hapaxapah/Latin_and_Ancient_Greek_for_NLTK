<html>
	<head>
		<title>
			Silius, Liber XII
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>SILIUS ITALICUS<br>PUNICA LIBER DUODECIMUS
</p>

<p class=border></P>

<p>
Iam terra glaciale caput fecundaque nimbis<br>
tempora et austrifero nebulosam uertice frontem<br>
immitis condebat Hiems, blandisque salubre<br>
uer Zephyris tepido mulcebat rura sereno.<br>
prorumpit Capua Poenus uicinaque late&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
 praemisso terrore quatit, ceu condita bruma,<br>
dum Riphaea rigent Aquilonis flamina, tandem<br>
euoluit serpens arcano membra cubili<br>
et spondente die nouus emicat atque coruscum<br>
fert caput et saniem sublatis faucibus efflat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
 at Libyci ducis ut fulserunt signa per agros,<br>
desolata metu cuncta, et suadente pauore<br>
uallo se clausere simul trepidique salutis<br>
expectant ipsis metuentes moenibus hostem. <br>
&nbsp;&nbsp;&nbsp;&nbsp;Sed non ille uigor qui ruptis Alpibus arma&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
 intulerat dederatque uias Trebiaque potitus<br>
Maeonios Italo scelerauit sanguine fluctus<br>
tunc inerat. molli luxu madefacta meroque<br>
~inlecebris somni torpentia membra fluebant.<br>
quis gelidas suetum noctes thorace grauatis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
 sub Ioue non aequo trahere et tentoria saepe<br>
spernere, ubi hiberna ruerent cum grandine nimbi,<br>
ac ne nocte quidem clipeiue ensesue reposti,<br>
non pharetrae aut iacula, et pro membris arma fuere,<br>
tum graue cassis onus maioraque pondera uisa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;"> 25</span><br>
 parmarum ac nullis fusae stridoribus hastae. <br>
&nbsp;&nbsp;&nbsp;&nbsp;Prima instaurantem sensit certamina mitis<br>
Parthenope, non diues opum, non spreta uigoris,<br>
sed portus traxere ducem secura uolentem<br>
aequora, quae peteret ueniens Carthagine puppis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
 Sirenum dedit una suum (memorabile) nomen&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">33</span><br>
Parthenope muris Acheloias, aequore cuius<br>
regnauere diu cantus, cum dulce per undas<br>
exitium miseris caneret non prospera nautis.<br>
nunc molles urbi ritus atque hospita Musis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">31</span><br>
otia et exemptum curis grauioribus aeuum.<br>
haec pone adgressus (nam frontem clauserat aequor)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">37</span><br>
moenia non ullas ualuit perfringere Poenus<br>
tota mole uias frustraque inglorius ausi<br>
pulsauit quatiens obstructas ariete portas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
 stabat Cannarum Graia ad munimina uictor<br>
nequiquam et cautae mentis consulta probabat<br>
euentu, qui post Dauni stagnantia regna<br>
sanguine Tarpeias ire abstinuisset ad arces.<br>
'En, qui nos segnes et nescire addere cursum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
 factis iactastis, quod uobis scandere nuper<br>
non acie ex ipsa concessum moenia Romae,<br>
intrate atque epulas promissas sede Tonantis<br>
his, quae Graia manus defendit, reddite tectis.'<br>
talia iactabat famaeque pudore futurae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;"> 50</span><br>
 inritus incepti prima si absisteret urbe,<br>
audebat cuncta atque acuebat fraudibus enses.<br>
sed subitae muris flammae totoque fluebant<br>
aggeris anfractu tela improuisa per auras.<br>
haud secus, occuluit saxi quo uertice fetus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
 ales fulua Iouis, tacito si ad culmina nisu<br>
euasit serpens terretque propincus hiatu,<br>
illa hostem rostro atque adsuetis fulmina ferre<br>
unguibus incessens nidi circumuolat orbem. <br>
&nbsp;&nbsp;&nbsp;&nbsp;Tandem ad uicinos Cumarum uertere portus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
 defessus subiit uarioque lacessere motu<br>
fortunam et famae turbando obstare sinistrae.<br>
sed custos urbi Gracchus tutela uel ipsis<br>
certior arcebat muris iterumque sedere<br>
portis atque aditus iterum sperare uetabat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
 lustrat inops animi rimaturque omnia circum<br>
alite uectus equo rursusque hortatibus infit<br>
laudum agitare suos: 'Pro di, quis terminus' inquit<br>
'ante urbes standi Graias, oblite tuorum<br>
factorum miles? quis erit modus? Alpibus astat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
 nimirum maior moles, et scandere caelum<br>
pulsantis iubeo scopulos. quamquam altera detur<br>
si similis tellus, aliaeque repente sub astra<br>
exsurgant rupes, non ibis et arduus arma<br>
me ducente feres? tene heu Cumanus hiantem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
 agger adhuc murusque tenet Gracchusue, moueri<br>
non ausus portis? paruo in discrimine cerno<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;. . . . . . . . . . .&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">77a</span><br>
an uobis gentes quaecumque labore parastis<br>
casu gesta putent? per uos Tyrrhena fauentum<br>
stagna deum, per ego et Trebiam cineresque Sagunti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">80</span><br>
 obtestor, dignos iam uosmet reddite uestra<br>
quam trahitis fama et reuocate in pectora Cannas.' <br>
&nbsp;&nbsp;&nbsp;&nbsp;Sic ductor fessas luxu attritasque secundis<br>
erigere et uerbis temptabat sistere mentes.<br>
atque hic perlustrans aditus fulgentia cernit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">85</span><br>
 arcis templa iugo, quorum tum Virrius, altae<br>
immitis ductor Capuae, primordia pandit.<br>
'Non est hoc' inquit 'nostri, quod suspicis, aeui:<br>
maiores fecere manus. cum regna timeret<br>
Dictaei regis (sic fama est) linquere terras&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">90</span><br>
 Daedalus inuenit nec toto signa sequenti<br>
orbe dare, aetherias aliena tollere in auras<br>
ausus se penna atque homini monstrare uolatus.<br>
suspensum hic librans media inter nubila corpus<br>
enauit superosque nouus conterruit ales.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">95</span><br>
 natum etiam docuit falsae sub imagine plumae<br>
attemptare uias uolucrum, lapsumque solutis<br>
pennarum remis et non felicibus alis<br>
turbida plaudentem uidit freta. dumque dolori<br>
indulget subito motis ad pectora palmis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">100</span><br>
 nescius heu planctu duxit moderante uolatus.<br>
hic pro nubiuago gratus pia templa meatu<br>
instituit Phoebi atque audacis exuit alas.' <br>
&nbsp;&nbsp;&nbsp;&nbsp;Virrius haec: sed enim ductor numerabat inertis<br>
atque actos sine Marte dies ac stare pudebat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">105</span><br>
 ingemit aduersis respectansque inrita tecta<br>
urbe Dicarchea parat exsatiare dolorem.<br>
hic quoque nunc pelagus, nunc muri saxea moles<br>
officit audenti defensantumque labores.<br>
dumque tenet socios dura atque obsaepta uiarum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;"> 110</span><br>
 rumpere nitentis lentus labor, ipse propinqua<br>
stagnorum terraeque simul miracula lustrat. <br>
&nbsp;&nbsp;&nbsp;&nbsp;Primores adsunt Capuae: docet ille, tepentes<br>
unde ferant nomen Baiae, comitemque dedisse<br>
Dulichiae puppis stagno sua nomina monstrat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">115</span><br>
 ast hic Lucrino mansisse uocabula quondam<br>
Cocyti memorat medioque in gurgite ponti<br>
Herculeum commendat iter, qua discidit aequor<br>
Amphitryoniades armenti uictor Hiberi.<br>
ille, olim populis dictum Styga, nomine uerso&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">120</span><br>
 stagna inter celebrem nunc mitia monstrat Auernum:<br>
tum tristi nemore atque umbris nigrantibus horrens<br>
et formidatus uolucri letale uomebat<br>
suffuso uirus caelo Stygiaque per urbes<br>
religione sacer saeuum retinebat honorem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">125</span><br>
 huic uicina palus (fama est Acherontis ad undas<br>
pandere iter) caecas stagnante uoragine fauces<br>
laxat et horrendos aperit telluris hiatus<br>
interdumque nouo perturbat lumine manis.<br>
at iuxta caligantis longumque per aeuum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">130</span><br>
 infernis pressas nebulis pallente sub umbra<br>
Cimmerias iacuisse domos noctemque profundam<br>
Tartareae narrant urbis. tum sulphure et igni<br>
semper anhelantis coctoque bitumine campos<br>
ostentant. tellus, atro exundante uapore&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">135</span><br>
 suspirans ustisque diu calefacta medullis,<br>
aestuat et Stygios exhalat in aera flatus;<br>
~parturit et tremulis metuendum exsibilat antris,<br>
interdumque, cauas luctatus rumpere sedis<br>
aut exire fretis, sonitu lugubre minaci&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">140</span><br>
 Mulciber immugit lacerataque uiscera terrae<br>
mandit et exesos labefactat murmure montis.<br>
tradunt Herculea prostratos mole Gigantas<br>
tellurem iniectam quatere, et spiramine anhelo<br>
torreri late campos, quotiensque minantur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">145</span><br>
 rumpere compagem impositam, expallescere caelum.<br>
apparet Prochyte saeuum sortita Mimanta,<br>
apparet procul Inar&lt;i&gt;me, quae turbine nigro<br>
fumantem premit Iapetum flammasque rebelli<br>
ore eiectantem et, si quando euadere detur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">150</span><br>
 bella Ioui rursus superisque iterare uolentem.<br>
monstrantur Vesuuina iuga atque in uertice summo<br>
depasti flammis scopuli stratusque ruina<br>
mons circum atque Aetnae fatis certantia saxa.<br>
necnon Misenum seruantem Idaea sepulcro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">155</span><br>
 nomina et Herculeos uidet ipso in litore Baulos:<br>
miratur pelagique minas terraeque labores. <br>
&nbsp;&nbsp;&nbsp;&nbsp;Quae postquam perspecta uiro, regressus ad altos<br>
inde Pheretiadum muros, frondentia laeto<br>
palmite deuastat Nysaea cacumina Gauri.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">160</span><br>
 hinc ad Chalcidicam transfert citus agmina Nolam.<br>
campo Nola sedet crebris circumdata in orbem<br>
turribus et celso facilem tutatur adiri<br>
planitiem uallo, sed, qui non turribus arma<br>
defendenda daret, uerum ultro moenia dextra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">165</span><br>
 protegeret, Marcellus opem auxiliumque ferebat.<br>
isque ubi Agenoream procul aduentare per aequor<br>
et ferri ad muros nubem uidet, 'Arma, cruentus<br>
hostis adest, capite arma, uiri' clamatque capitque.<br>
circumstant rapidi iuuenes aptantque frementi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;"> 170</span><br>
 sanguineas de more iubas. sonat inde, citato<br>
agmina disponens passu: 'Tu limina dextrae<br>
seruabis portae, Nero; tu conuerte cohortes<br>
ad laeuam patrias et Larinatia signa,<br>
clarum Volscorum, Tulli, decus. ast ubi iusso,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">175</span><br>
 per tacitum ruptis subita ui fundite portis<br>
telorum in campos nimbum. ferar ipse reuulsa<br>
in medios equitumque traham certamina porta.' <br>
&nbsp;&nbsp;&nbsp;&nbsp;Dumque ea Marcellus, iam claustra reuellere Poeni<br>
et scalis spretis temptabant rumpere muros.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">180</span><br>
 insonuere tubae passim clamorque uirorum<br>
hinnitusque, simul litui raucoque tumultu<br>
cornua et in membris concussa furentibus arma.<br>
fertur acerba lues disiectis incita portis<br>
effusaeque ruunt inopino flumine turmae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">185</span><br>
 improbus ut fractis exundat molibus amnis,<br>
propulsum ut Borea scopulis impingitur aequor,<br>
ut rupto terras inuadunt carcere uenti.<br>
nec torrente Libys uiso armorumque uirumque<br>
deiectus spe s&lt;t&gt;are ualet. dux Dardanus instat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">190</span><br>
 attonito, praegressus equo, tergisque ruentum<br>
incumbens hasta socios nunc uoce fatigat:<br>
'Perge, age, fer gressus. dexter deus, horaque nostra est.<br>
hac iter ad muros Capuae,' nunc rursus in hostem<br>
conuersus: 'Sta. quo raperis? non terga tuorum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">195</span><br>
 te, ductor Libyae, increpito: sta. campus et arma<br>
et Mars in manibus. dimitto e caede cohortes:<br>
spectemur soli. Marcellus proelia posco.'<br>
sic rector Latius, iuuenique inuadere pugnam<br>
Barcaeo suadebat honor pretiumque pericli.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">200</span><br>
&nbsp;&nbsp;&nbsp;&nbsp;Sed non haec placido cernebat pectore Iuno<br>
coeptoque auertit suprema in fata ruentem.<br>
sistere perculsos ille et reuocare laborat:<br>
'Talesne e gremio Capuae tectisque sinistris<br>
egredimur? state, o miseri, quis gloria summa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">205</span><br>
 dedecori est. nil uos hodie, mihi credite, terga<br>
uertentis fidum expectat. meruistis ut omnis<br>
ingruat Ausonia, et saeuo Mauorte parastis<br>
ne qua spes fusos pacis uitaeque maneret.'<br>
uincebat clamore tubas uocisque uigore&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">210</span><br>
 quamuis obstructas saeuus penetrabat in auris. <br>
&nbsp;&nbsp;&nbsp;&nbsp;Polydamanteis iuuenis Pedianus in armis<br>
bella agitabat atrox Troianaque semina et ortus<br>
atque Antenorea sese de stirpe ferebat,<br>
haud leuior generis fama sacroque Timauo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">215</span><br>
 gloria et Euganeis dilectum nomen in oris.<br>
huic pater Eridanus Venetaeque ex ordine gentes<br>
atque Apono gaudens populus, seu bella cieret<br>
seu Musas placidus doctaeque silentia uitae<br>
mallet et Aonio plectro mulcere labores,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">220</span><br>
 non ullum dixere parem, nec notior alter<br>
Gradiuo iuuenis nec Phoebo notior alter.<br>
qui postquam, effusis urgens uestigia frenis<br>
Poenorum, iuxta galeam atque insigne perempti<br>
agnouit spolium Pauli (puer illa gerebat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">225</span><br>
 non paruo laetus ductoris munere Cinyps,<br>
dilectus Poeno Cinyps, quo gratior ora<br>
non fuit ac nulla nituit plus fronte decoris:<br>
quale micat semperque nouum est quod Tiburis aura<br>
pascit ebur, uel qui miro candoris honore&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">230</span><br>
 lucet in aure lapis rubris aduectus ab undis.)&#151;<br>
quem postquam egregium cristis et casside nota<br>
fulgentem extremo Pedianus in agmine uidit,<br>
ceu subita ante oculos Pauli emersisset imago<br>
sedibus infernis amissaque posceret arma,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">235</span><br>
 inuadit frendens: 'Tune, ignauissime, sacri<br>
portabis capitis, quae non sine crimine uester<br>
inuidiaque deum gestaret tegmina ductor?<br>
en Paulus.' uocat inde uiri ad spectacula manis<br>
et fugientis agit costis penetrabile telum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">240</span><br>
 tum delapsus equo galeam atque insignia magni<br>
consulis abrumpit dextra spoliatque nitentem.<br>
soluitur omne decus leto, niueosque per artus<br>
it Stygius color et formae populatur honores.<br>
ambrosiae cecidere comae, uiolataque ceruix&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">245</span><br>
 marmoreum in iugulum collo labente recumbit.<br>
haud secus Oceano rediens Cythereius ignis,<br>
cum sese Veneri iactat splendore refecto,<br>
si subita inuadat nubes, hebetatur et atris<br>
decrescens tenebris languentia lumina condit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">250</span><br>
 ipse etiam rapta Pedianus casside nudos<br>
attonitus stupet ad uultus irasque coercet.<br>
tum galeam magno socium clamore reportans<br>
immitem quatiebat ecum, spumantia saeuo<br>
frena cruentantem morsu. cui turbidus armis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">255</span><br>
 obuia Marcellus rapido tulit ora tumultu<br>
adgnoscensque decus 'Macte &lt;o&gt; uirtutis auitae,<br>
macte Antenoride! nunc' inquit 'rapta petamus,<br>
quod superest, Libyci ductoris tegmina,' et ardens<br>
terrificis saeuam fundit stridoribus hastam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">260</span><br>
 nec forsan uoti uanus foret, obuia ni uis<br>
Gestaris opposito tenuisset corpore telum.<br>
qui dum uicinis ductorem protegit armis,<br>
transabiit non hunc sitiens grauis hasta cruorem<br>
ingentisque minas mutata morte peregit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">265</span><br>
 auehitur raptim ductor discrimine leti<br>
turbatus cursumque furens ad castra capessit. <br>
&nbsp;&nbsp;&nbsp;&nbsp;Iamque fugae immodicus tendit certamine gressum<br>
praecipitem uersis Poenorum exercitus armis.<br>
adsequitur telis hostis, longasque uiritim&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">270</span><br>
 exsatiant iras cladum caeloque cruentos<br>
certatim ostentant et dis ultoribus enses.<br>
ille dies primus docuit, quod credere nemo<br>
auderet superis, Martis certamine sisti<br>
posse ducem Libyae. raptant currusque uirosque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">275</span><br>
 Massylamque feram, et uiuis auulsa reportant<br>
tegmina bellantum atque abeunt, sub cuspide terga<br>
contenti uidisse ducis. tum Martis adaequant<br>
Marcellum decori: graditur comitante triumpho<br>
maior quam ferret cum uictor opima Tonanti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">280</span><br>
&nbsp;&nbsp;&nbsp;&nbsp;Inde furens, postquam uallo uix depulit hostem,<br>
ductor Agenoreus 'Quando hanc quantoque cruore<br>
hostili labem eluerim? mea terga uidere<br>
contigit Ausoniae? mene,' inquit 'summe deorum,<br>
post Trebiam statuis tam turpi funere dignum?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">285</span><br>
 uosque, inuicta diu, nunc heu sine Marte iuuentus,<br>
debellata bonis Capuae, non degener ipse<br>
gestorum Ausoniis uerti uictricia signa:<br>
uobis terga dedi. uidi, cum ad bella uocarem,<br>
non secus atque Italo fugere a ductore pauentis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">290</span><br>
 quid relicum prisci Martis tibi, qui dare terga<br>
me reuocante potes?' fundebat talia Poenus.<br>
at Latiae sese Nolana ad moenia turmae<br>
portantes spolia insigni clamore ferebant. <br>
&nbsp;&nbsp;&nbsp;&nbsp;At consueta grauis per longum audire suorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">295</span><br>
 euentus Roma et numquam recreata secundis,<br>
adlato tandem faustae certamine pugnae<br>
erigitur primoque deum se munere tollit.<br>
ante omnis pigra in Martem fugiensque laborum,<br>
dum bellum tonat, et sese furata iuuentus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">300</span><br>
 dat poenas latebrae. tum, qui dulcedine uitae<br>
inuenere dolos iurataque foedera Poeno<br>
corrupere, notant et purgant crimine gentem.<br>
punitur patriam meditati linquere terram<br>
consilium infelix scelerataque culpa Metelli.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">305</span><br>
 talia corda uirum. sed enim nec femina cessat<br>
mente aequare uiros et laudis poscere partem.<br>
omnis, prae sese portans capitisque manusque<br>
antiquum decus ac derepta monilia collo,<br>
certatim matrona ruit belloque ministrant.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">310</span><br>
 haud tanta cessisse uiros in tempore tali<br>
laudis sorte piget, factoque in saecula ituro<br>
laetantur tribuisse locum. tum celsa senatus<br>
subsequitur turba. in medium certamine magno<br>
priuatae cumulantur opes. nudare penatis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">315</span><br>
 ac nihil arcanos uitae melioris ad usus<br>
seposuisse iuuat. coit et sine nomine uulgus.<br>
corpore sic toto ac membris Roma omnibus usa,<br>
exanguis rursus tollebat ad aethera uultus. <br>
&nbsp;&nbsp;&nbsp;&nbsp;Addunt spem miseris dulcem Parnasia Cirrha&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">320</span><br>
 portantes responsa uiri. nam laeta ferebant<br>
exaudisse adytis, sacra cum uoce tonaret<br>
antrum et mugiret Phoebo iam intrata sacerdos:<br>
'Soluite, gens Veneris, grauioris corde timores:<br>
aduersa et quicquid duri sub Marte manebat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">325</span><br>
 exhaustum est uobis. restant leuiora laborum<br>
et sine pernicie terror. dis uota precesque<br>
ferte modo et tepidos aris libate cruores,<br>
neu date terga malis. aderit Gradiuus, et ipse<br>
Delius auertet propiora pericula uates&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">330</span><br>
 Troianos notus semper minuisse labores.<br>
sed uero, sed enim ante omnis altaria fument<br>
centum festa Ioui: centum cadat hostia cultris.<br>
ille trucem belli nubem saeuasque procellas<br>
in Libyam uiolentus aget: spectabitis ipsi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">335</span><br>
 aegida turbato quatientem in proelia mundo.'<br>
atque ea Parnasi postquam clamata sub antris<br>
adlatum, uulgique deus peruenit ad auris,<br>
in Capitolinas certatim scanditur arces,<br>
sternunturque Ioui et delubrum sanguine honorant;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">340</span><br>
 tum paeana canunt responsaque fida precantur. <br>
&nbsp;&nbsp;&nbsp;&nbsp;Interea adsuetis senior Torquatus in armis<br>
Sardoas patrio quatiebat milite terras.<br>
namque ortum Iliaca iactans ab origine nomen<br>
in bella Hampsagoras Tyrios renouata uocarat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">345</span><br>
 proles pulchra uiro nec tali digna parente<br>
Hostus erat, cuius fretus fulgente iuuenta<br>
ipse asper paci crudos sine uiribus annos<br>
barbarici studio ritus refouebat in armis.<br>
isque ubi Torquatum raptim properata ferentem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">350</span><br>
 signa uidet pugnaeque auidas accedere dextras,<br>
fraude loci nota latebrosa per auia saltus<br>
euolat et prouisa fugae compendia captans<br>
uirgulta tegitur ualle ac frondentibus umbris. <br>
&nbsp;&nbsp;&nbsp;&nbsp;Insula fluctisono circumuallata profundo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">355</span><br>
 fastigatur aquis compressaque gurgite terras<br>
enormis cohibet nudae sub imagine plantae:<br>
inde Ichnusa prius Grais memorata colonis.<br>
mox Libyci Sardus generoso sanguine fidens<br>
Herculis ex sese mutauit nomina terrae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">360</span><br>
 adfluxere etiam et sedes posuere coactas<br>
dispersi pelago post eruta Pergama Teucri.<br>
nec paruum decus, aduecto cum classe paterna<br>
agmine Thespiadum, terris, Iol&lt;a&gt;e, dedisti.<br>
fama est, cum laceris Actaeon flebile membris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">365</span><br>
 supplicium lueret spectatae &lt;in&gt; fonte Dianae,<br>
attonitum nouitate mali fugisse parentem<br>
per freta Aristaeum et Sardoos isse recessus.<br>
Cyrenen monstrasse ferunt noua litora matrem.<br>
serpentum tellus pura ac uiduata uenenis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">370</span><br>
 sed tristis caelo et multa uitiata palude.<br>
qua uidet Italiam, saxoso torrida dorso<br>
exercet scopulis late freta pallidaque intus<br>
arua coquit nimium, Cancro fumantibus Austris.<br>
cetera propensae Cereris nutrita fauore.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">375</span><br>
&nbsp;&nbsp;&nbsp;&nbsp;Hoc habitu terrae nemorosa per inuia crebro<br>
Torquatum eludens Hostus Sidonia pugnae<br>
tela expectabat sociosque laboris Hiberos.<br>
qui postquam appulsis animos auxere carinis,<br>
haud mora: prorumpit latebris, aduersaque late&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">380</span><br>
 agmina inhorrescunt, longumque coire uidetur<br>
et conferre gradum. media interualla patentis<br>
corripiunt campi properatis eminus hastis,<br>
donec ad expertos enses, fidissima tela,<br>
peruentum. dira inde lues: caeduntque caduntque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">385</span><br>
 alternique animas saeuo in mucrone relincunt. <br>
&nbsp;&nbsp;&nbsp;&nbsp;Non equidem innumeras caedes totque horrida facta<br>
sperarim tanto digne pro nomine rerum<br>
pandere nec dictis bellantum aequare calorem.<br>
sed uos, Calliope, nostro donate labori&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">390</span><br>
 nota parum magni longo tradantur ut aeuo<br>
facta uiri, et meritum uati sacremus honorem.<br>
Ennius, antiqua Messapi ab origine regis,<br>
miscebat primas acies, Latiaeque superbum<br>
uitis adornabat dextra&lt;m&gt; decus. hispida tellus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">395</span><br>
 miserunt Calabri: Rudiae genuere uetustae,<br>
nunc Rudiae solo memorabile nomen alumno.<br>
is prima in pugna (uates ut Thracius olim,<br>
infestam bello quateret cum Cyzicus Argo,<br>
spicula deposito Rhodopeia pectine torsit)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">400</span><br>
 spectandum sese non parua strage uirorum<br>
fecerat, et dextrae gliscebat caedibus ardor.<br>
aduolat aeternum sperans fore pelleret Hostus<br>
si tantam labem, ac perlibrat uiribus hastam.<br>
risit nube sedens uani conamina coepti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">405</span><br>
 et telum procul in uentos dimisit Apollo,<br>
ac super his: 'Nimium iuuenis nimiumque superbi<br>
sperata hausisti. sacer hic ac magna sororum<br>
Aonidum cura est et dignus Apolline uates.<br>
hic canet inlustri primus bella Itala uersu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">410</span><br>
 attolletque duces caelo, resonare docebit<br>
hic Lat&lt;i&gt;is &lt;H&gt;elicona modis nec cedet honore<br>
Ascraeo famaue seni.' sic Phoebus, et Hosto<br>
ultrix per geminum transcurrit tempus harundo.<br>
uertuntur iuuenis casu perculsa per agros&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">415</span><br>
 agmina, et effusae pariter dant terga cateruae.<br>
tum pater audita nati nece turbidus irae<br>
barbaricum atque immane gemens transfigit anhelum<br>
pectus et ad manis urget uestigia nati. <br>
&nbsp;&nbsp;&nbsp;&nbsp;At Libyae ductor, Marcello fractus et acri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">420</span><br>
 contusus pugna, campos damnarat et arma:<br>
uerterat ad miseras non aequi Martis Acerras.<br>
inde, ubi permisit flammis atque ensibus urbem,<br>
Nuceriae nihilo leuior nec parcior ira<br>
incussit sese atque aequauit moenia terrae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">425</span><br>
 post Casilina sibi multum obluctatus iniquis<br>
defendentum armis aegre reserauerat astu<br>
limina et obsessis uitam pensauerat auro.<br>
iamque in Dauniacos transfundens agmina campos<br>
flectebat rabiem quo praeda uel ira uocasset.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">430</span><br>
 fumabat uersis incensa Petilia tectis,<br>
infelix fidei miseraeque secunda Sagunto,<br>
at quondam Herculeam seruare superba pharetram. <br>
&nbsp;&nbsp;&nbsp;&nbsp;Verterat et mentem Tyria ad conata Tarentus,<br>
portisque intrarant Poeni. sed enim arce corusca,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">435</span><br>
 fisa loco, manus Ausoniae stipata sedebat.<br>
hic, miranda mouens, classem quae condita portu<br>
astabat (namque angustis e faucibus aequor<br>
erumpit scopulos inter patuloque recessu<br>
infundit campis secretum gurgite pontum)&#151;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">440</span><br>
 inclusas igitur, quibus haud enare dabatur<br>
arce superposita, claustris maris extulit astu<br>
perque auersa tulit portatas arua carinas.<br>
lubrica roboreis aderant substramina plaustris,<br>
atque recens caesi tergo prolapsa iuuenci&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">445</span><br>
 aequoream rota ducebat per gramina puppim.<br>
et iam per collis dumosque ad litus adacta<br>
innabat pelago ueniens sine remige classis. <br>
&nbsp;&nbsp;&nbsp;&nbsp;Nuntius interea uectis non more carinis<br>
terrentem freta curarum feruoribus implet,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">450</span><br>
 dum procul Oebalios amet expugnare nepotes<br>
et primus rostris sulcet naualibus arua,<br>
adsessos Capuae muros: claustra ipsa reuelli<br>
portarum, ac totum miseris incurrere bellum.<br>
linquit coepta ferox, pennasque addente pudore&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">455</span><br>
 atque ira simul immani per proxima motu<br>
euolat et minitans auida ad certamina fertur.<br>
haud secus, amisso tigris si concita fetu<br>
emicet, attonitae paucis lustratur in horis<br>
Caucasus et saltu tramittitur alite Ganges,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">460</span><br>
 donec fulmineo partus uestigia cursu<br>
colligat et rabiem prenso consumat in hoste. <br>
&nbsp;&nbsp;&nbsp;&nbsp;Obuius huic sparso Centenius agmine raptim<br>
funditur audendi prauus facilisque periclis,<br>
sed paruum decus Hannibali. nam uitis honore&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">465</span><br>
 perfunctus Latiae subito stimularat agrestis<br>
semermemque manum sternendam obiecerat hosti.<br>
bis septem demissa neci (nec substitit agmen)<br>
milia, bis septem, quae non sollertior ense,<br>
sed genus insignis, iustis ducebat in armis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">470</span><br>
 Fuluius: ast aeque per corpora fusa iacentum<br>
raptum iter est, uictorque moram non passus eundi.<br>
exequiae tantum famam nomenque uolentem<br>
mitificae mentis tenuerunt funere laeto.<br>
namque per insidias, infandum, et ab hospite caesus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">475</span><br>
 conloquium et promissa petit dum perfida gentis<br>
Lucanae, Gracchus caeco circumdatus astu<br>
occiderat, laudemque Libys rapiebat humandi. <br>
&nbsp;&nbsp;&nbsp;&nbsp;Sed nun&lt;c&gt;, ut scitum celerare ad moenia Poenum,<br>
&lt;h&gt;a&lt;u&gt;d stabat res ulla loco: iam consul uterque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">480</span><br>
 praecipites aderant, Nola uis omnis, et Arpis<br>
aeui floridior Fabius rapida arma ferebat.<br>
hinc Nero et hinc uolucris Silanus nocte dieque<br>
impellebat agens properata ad bella cohortis.<br>
undique conueniunt, pariterque opponere cunctos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">485</span><br>
 uni ductores iuueni placet. arduus ipse<br>
Tifata insidit, propior qua moenibus instat<br>
collis, et e tumulis subiectam despicit urbem.<br>
uerum ubi tot sese circumfundentibus armis<br>
uallatas socium portas unaque negari&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;"> 490</span><br>
 intrauisse sibi Capuaeque erumpere cernit,<br>
anxius euentus, nunc ferro frangere coetum<br>
obstantum meditatur, init nunc auia coepto<br>
consilia atque astu quaerit tot milia portis<br>
abstrahere artatis cinctosque resoluere muros.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">495</span><br>
 sic igitur secum curasque ita corde fatigat:<br>
'Quo, mens aegra, uocas? rursusne pericula sumam<br>
non aecus regione loci, Capuaque uidente<br>
terga dabo? an residens uicini uertice montis<br>
excindi ante oculos patiar socialia tecta?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">500</span><br>
 non ita me experti Fabius Fabiique magister<br>
turbatum, Hesperio cum clausos milite collis<br>
euasi uictor sparsosque per arua iuuencos<br>
iactare accensis stimulaui cornibus ignes.<br>
haud dum omnes abiere doli. defendere nobis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">505</span><br>
 si Capuam ereptum est, dabitur circumdare Romam.' <br>
&nbsp;&nbsp;&nbsp;&nbsp;Haec postquam placita, et tenuit sententia mentem,<br>
non expectato, Titan dum gurgite lucem<br>
spirantis proferret equos, impellit in agmen<br>
uoce manuque uiros et coepta immania pandit:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">510</span><br>
 'Perge, age, uince omnem, miles, uirtute laborem<br>
et quantum humani possunt se tendere passus,<br>
arduus accelera. Romam petis. hoc iter Alpes,<br>
hoc Cannae strauere tibi. eia, incute muris<br>
umbonem Iliacis Capuaeque repende ruinas:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">515</span><br>
 quam tanti fuerit cadere, ut Palatia cernas<br>
et demigrantem Tarpeia sede Tonantem.' <br>
&nbsp;&nbsp;&nbsp;&nbsp;Instincti glomerant gressus. Roma auribus haeret,<br>
Roma oculis, creduntque ducis sollertibus actis<br>
aptius id coeptum, quam si duxisset ab ipso&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">520</span><br>
 fatali Aeneadis campo. Vulturna citata<br>
tramittunt alno uada postremique relincunt<br>
tardandis Italis corruptas igne carinas.<br>
tum Sidicina legunt pernicibus arua maniplis<br>
Threiciamque Calen, uestras a nomine nati,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">525</span><br>
 Orith&lt;y&gt;ia, domos. hinc Allifanus Iaccho<br>
haud inamatus ager nymphisque habitata Casinis<br>
rura euastantur. mox et uicinus Aquinas<br>
et quae fumantem texere Giganta Fregellae<br>
agmine carpuntur uolucri. fert concitus inde&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">530</span><br>
 per iuga celsa gradum, duris qua rupibus haeret<br>
bellator Frusino, et surgit suspensa tumenti<br>
dorso frugiferis Cerealis Anagnia glaebis.<br>
iamque adeo est campos ingressus et arua Labici,<br>
linquens Telegoni pulsatos ariete muros,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">535</span><br>
 haud dignam inter tanta moram. nec amoena retentant<br>
Algida nec iuxta Iunonis tecta Gabinae.<br>
praeceps ad ripas immani turbine fertur,<br>
sulphureis gelidus qua serpit leniter undis<br>
ad genitorem Anio labens sine murmure Thybrim.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">540</span><br>
&nbsp;&nbsp;&nbsp;&nbsp;Hic ut signa ferox dimensaque castra locauit<br>
et ripas tremefecit eques, perterrita pulsis<br>
Ilia prima uadis sacro se coniugis antro<br>
condidit, et cunctae fugerunt gurgite nymphae.<br>
at matres Latiae, ceu moenia nulla supersint,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">545</span><br>
 attonitae passim furibundis gressibus errant.<br>
ante oculos astant lacerae trepidantibus umbrae,<br>
quaeque grauem ad Trebiam quaeque ad Ticina fluenta<br>
oppetiere necem: Paulus Gracchusque cruenti<br>
Flaminiusque simul, miseris ante ora uagantur.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">550</span><br>
 clausit turba uias. stat celsus et asper ab ira<br>
ingentemque metum toruo domat ore senatus.<br>
interdum tamen erumpunt sub casside fusae<br>
per tacitum lacrimae: quidnam Fortuna minetur,<br>
quidue parent superi? pubes dispersa per altas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">555</span><br>
 stat turris atque huc uentum sub corde uolutat<br>
ut iam Roma satis credat defendere muros. <br>
&nbsp;&nbsp;&nbsp;&nbsp;Poenus ut ad somnos uix totam cursibus actae<br>
indulsit pubi noctem, uigil ipse nec ullam<br>
ad requiem facilis credensque abscedere uitae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">560</span><br>
 quod sopor eripiat tempus, radiantibus armis<br>
induitur Nomadumque iubet prorumpere turmas.<br>
inde leuis frenis circum pauitantia fertur<br>
quadrupedante sono perculsae moenia Romae.<br>
nunc aditus lustrat, clausas nunc cuspide pulsat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">565</span><br>
 infesta portas fruiturque timore pauentum.<br>
nunc lentus celsis astans in collibus intrat<br>
urbem oculis discitque locos causasque locorum.<br>
ac legeret uisu cuncta et penetraret in omnis<br>
spectando partis, ni magno turbine adesset&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">570</span><br>
 Fuluius haud tota Capuae obsidione relicta.<br>
tum demum castris turmas inflexit ouantis<br>
spectata ductor satiatus pectora Roma.<br>
atque ubi nox depulsa polo primaque rubescit<br>
lampade Neptunus reuocatque Aurora labores,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">575</span><br>
 effundit rupto persultans agmina uallo<br>
et, quantum clamare ualet: 'Per plurima uestra,<br>
o socii, decora et sacras in sanguine dextras,<br>
uobis ite pares et tantum audete sub armis<br>
quantum Roma timet. reliquam hanc excindite molem:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">580</span><br>
 nil quod uincatis toto restabit in orbe.<br>
neu populi uos Martigenae tardarit origo:<br>
intratam Senonum capietis milibus urbem<br>
adsuetamque capi. fortasse curulibus altis<br>
iam uos exemplo proauorum ad nobile letum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">585</span><br>
 expectant de more senes mortique parantur.' <br>
&nbsp;&nbsp;&nbsp;&nbsp;Talibus hic Poenus, sed contra Oenotria pubes<br>
non ullas uoces ducis aut praecepta requirit.<br>
sat matres stimulant natique et cara supinas<br>
tendentum palmas lacrimantiaque ora parentum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">590</span><br>
 ostentant paruos uagituque incita pulsant<br>
corda uirum, armatis infigunt oscula dextris.<br>
ire uolunt et pro muris opponere densi<br>
pectora respectantque suos fletumque resorbent.<br>
ut uero impulso patefactae cardine portae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">595</span><br>
 et simul erupit motis exercitus armis,<br>
funditur immixtus gemitu precibusque per altos<br>
ad caelum muros clangor, sparsaeque solutis<br>
crinibus exululant matres atque ubera nudant.<br>
Fuluius anteuolans agmen 'Quis nesciat' inquit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">600</span><br>
 'non sponte ad nostros Poenum uenisse penatis?<br>
a portis fugit Capuae.' subnectere plura<br>
conantem tristis caeli cum murmure uasto<br>
turbauit fragor et subita de nube procellae. <br>
&nbsp;&nbsp;&nbsp;&nbsp;Iuppiter Aethiopum remeans tellure minantem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">605</span><br>
 Romuleo Poenum ut uidit succedere uallo,<br>
caelicolis raptim excitis defendere tecta<br>
Dardana et in septem discurrere iusserat arces.<br>
ipse e Tarpeio sublimis uertice cuncta,<br>
et uentos simul et nubes et grandinis iras&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">610</span><br>
 fulminaque et tonitrus et nimbos conciet atros.<br>
concussi tremuere poli, caelumque tenebris<br>
clauditur, et terras caeco nox condit amictu.<br>
instat tempestas oculis, hostique propinquo<br>
Roma latet. iactae in turmas per nubila flammae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">615</span><br>
 stridorem seruant, membrisque insibilat ignis.<br>
hinc Notus, hinc Boreas, hinc fuscis Africus alis<br>
bella mouent, quantis animos et pectora possint<br>
irati satiare Iouis. fluit agmen aquarum<br>
turbine confusum piceo et nigrante procella&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">620</span><br>
 atque omnis circa campos spumantibus undis<br>
inuoluit. celsus summo de culmine montis<br>
regnator superum sublata fulmina dextra<br>
librauit clipeoque ducis non cedere certi<br>
incussit. summa liquefacta est cuspis in hasta,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">625</span><br>
 et fluxit ceu correptus fornacibus ensis. <br>
&nbsp;&nbsp;&nbsp;&nbsp;Ambustis sed enim ductor Sidonius armis<br>
sistebat socios et caecum e nubibus ignem<br>
murmuraque a uentis misceri uana docebat.<br>
tandem, post clades socium caelique ruinam,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">630</span><br>
 non hoste in nimbis uiso, non ense, referri<br>
signa iubet castris maestasque resuscitat iras:<br>
'Ventis debebis nimirum hiemisque procellis<br>
unum, Roma, diem. sed non te crastina nobis<br>
lux umquam eripiet, descendat Iuppiter ipse&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">635</span><br>
 in terras licet.' infrendens dum talia fatur,<br>
ecce serenato clarum iubar emicat axe,<br>
purgatusque nitet discussis nubibus aether.<br>
Aeneadae sensere deum telisque repostis<br>
summissas tendunt alta ad Capitolia dextras&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">640</span><br>
 et festa cingunt montis penetralia lauro.<br>
tum uultus, modo non paruo sudore madentis,<br>
nunc laetos Iouis aspectant: 'Da, summe deorum,<br>
da, pater, ut sacro Libys inter proelia telo<br>
concidat. haud alia potis est occumbere dextra.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">645</span><br>
&nbsp;&nbsp;&nbsp;&nbsp;Sic adeo orantes pressere silentia, postquam<br>
abstulerat terras nigrantibus Hesperus umbris.<br>
quem simul attollens rutilantem lampada Titan<br>
obruit et uitae rediit mortalibus usus,<br>
Poenus adest, nec se castris Oenotria pubes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">650</span><br>
 continet. haud dum enses stricti, mediumque iacebat<br>
tantum ad bella loci, quantum tramittere iactae<br>
sufficerent hastae, cum fulgor hebescere caeli<br>
per subitum coepit, densaeque subire tenebrae,<br>
atque dies fugere, atque armari ad proelia rursus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">655</span><br>
 Iuppiter. incumbunt uenti, crassusque rotante<br>
Austro nimborum feruet globus. intonat ipse,<br>
quod tremat et Rhodope Taurusque et Pindus et Atlas.<br>
audiuere lacus Erebi, mersusque profundis<br>
agnouit tenebris caelestia bella Typhoeus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">660</span><br>
 inuadit Notus ac, piceam cum grandine multa<br>
intorquens nubem, cunctantem et uana minantem<br>
circumagit castrisque ducem succedere cogit. <br>
&nbsp;&nbsp;&nbsp;&nbsp;Verum ubi depositis saepsit sese aggere telis,<br>
laeta serenati facies aperitur Olympi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">665</span><br>
 nullaque tam mitem credas habuisse Tonantem<br>
fulmina, nec placido commota tonitrua caelo.<br>
durat et adfirmans non ultra spondet in ipsos<br>
~uenturam~ crebra diem, modo patria uirtus<br>
in dextras redeat, nec Romam excindere Poeni&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">670</span><br>
 credant esse nefas. ubi nam tunc fulmina tandem<br>
inuiti latuisse Iouis, cum sterneret ensis<br>
Aetolos campos? ubi, cum Tyrrhena natarent<br>
stagna cruore uirum? 'Pugnat pro moenibus' inquit<br>
'si rector superum tot iactis fulmine telis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">675</span><br>
 inter tot motus cur me contra arma ferentem<br>
adflixisse piget? uentis hiemique fugaces<br>
terga damus. remeet, quaeso, mens illa uigorque,<br>
qua uobis, cum pacta patrum, cum foedera adessent,<br>
integrare acies placitum.' sic pectora flammat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">680</span><br>
 donec ecum Titan spumantia frena resoluat.<br>
nec nox composuit curas, somnusue frementem<br>
ausus adire uirum, et redeunt cum luce furores.<br>
rursus in arma uocat trepidos clipeoque tremendum<br>
increpat atque armis imitatur murmura caeli.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">685</span><br>
&nbsp;&nbsp;&nbsp;&nbsp;Vt uero accepit tantum confidere diuis<br>
Ausonios patres, summissaque Baetis ad oras<br>
auxilia, et noctu progressum moenibus agmen,<br>
sic agitare fremens obsessos otia, iamque<br>
securam Hannibalis Romam, uiolentior instat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">690</span><br>
 iamque propinquabat muro, cum Iuppiter aegram<br>
Iunonem adloquitur curis mulcetque monendo:<br>
'Nullane Sidonio iuueni, coniunxque sororque<br>
cara mihi, non ulla umquam sine fine feroci<br>
addes frena uiro? fuerit delere Saguntum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">695</span><br>
 exaequare Alpes, imponere uincula sacro<br>
Eridano, foedare lacus: etiamne parabit<br>
nostras ille domos, nostras perrumpere in arces?<br>
siste uirum. namque, ut cernis, iam flagitat ignes<br>
et parat accensis imitari fulmina flammis.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">700</span><br>
&nbsp;&nbsp;&nbsp;&nbsp;His dictis grates agit ac turbata per auras<br>
deuolat et prensa iuuenis Saturnia dextra<br>
'Quo ruis, o uecors, maioraque bella capessis<br>
mortali quam ferre datum?' Iuno inquit (et atram<br>
dimouit nubem ueroque apparuit ore)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">705</span><br>
 'non tibi cum Phrygio res Laurentiue colono:<br>
en, age (namque, oculis amota nube parumper,<br>
cernere cuncta dabo), surgit qua celsus ad auras,<br>
aspice, montis apex, uocitata Palatia regi<br>
Parrhasio plena tenet et resonante pharetra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">710</span><br>
 intenditque arcum et pugnas meditatur Apollo.<br>
at, qua uicinis tollit se collibus altae<br>
molis Auentinus, uiden', ut Latonia uirgo<br>
accensas quatiat Phlegethontis gurgite taedas<br>
exertos auide pugnae nudata lacertos?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">715</span><br>
 parte alia, cerne, ut saeuis Gradiuus in armis<br>
implerit dictum proprio de nomine campum.<br>
hinc Ianus mouet arma manu, mouet inde Quirinus,<br>
quisque suo de colle deus. sed enim aspice, quantus<br>
aegida commoueat nimbos flammasque uomentem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">720</span><br>
 Iuppiter et quantis pascat ferus ignibus iras.<br>
huc uultus flecte atque aude spectare Tonantem:<br>
quas hiemes, quantos concusso uertice cernis<br>
sub nutu tonitrus! oculis qui fulgurat ignis!<br>
cede deis tandem et Titania desine bella.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">725</span><br>
 sic adfata uirum indocilem pacisque modique,<br>
mirantem superum uultus et flammea membra<br>
abstrahit ac pacem terris caeloque reponit. <br>
&nbsp;&nbsp;&nbsp;&nbsp;Respectans abit et castris auulsa moueri<br>
signa iubet ductor remeaturumque minatur.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">730</span><br>
 redditur extemplo flagrantior aethere lampas,<br>
et tremula infuso resplendent caerula Phoebo.<br>
at procul e muris uidere ut signa reuelli<br>
Aeneadae uersumque ducem, tacita ora uicissim<br>
ostentant nutuque docent quod credere magno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">735</span><br>
 non audent haerente metu, nec abire uolentis<br>
sed fraudem insidiasque putant et Punica corda,<br>
ac tacitae natis infigunt oscula matres:<br>
donec procedens oculis sese abstulit agmen<br>
suspectosque dolos dempto terrore resoluit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">740</span><br>
 tum uero passim sacra in Capitolia pergunt<br>
inque uicem amplexi permixta uoce triumphum<br>
Tarpeii clamant Iouis ac delubra coronant.<br>
iamque omnis pandunt portas: ruit undique laetum<br>
non sperata petens dudum sibi gaudia uulgus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">745</span><br>
 hi spectant, quo fixa loco tentoria regis<br>
astiterint, hi, qua celsus de sede uocatas<br>
adfatus fuerit turmas, ubi belliger Astur<br>
atque ubi atrox Garamas saeuusque tetenderit Hammon.<br>
corpora nunc uiua sparguntur gurgitis unda,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">750</span><br>
 nunc Anienicolis statuunt altaria nymphis.<br>
tum festam repetunt lustratis moenibus urbem.
</P>

<div class="footer">
	<p>
		<a href="/silius.html">Silius</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</BODY>
</HTML>