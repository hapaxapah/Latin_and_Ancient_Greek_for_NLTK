<html>
	<head>
		<title>
			Erasmus: de Laude Matrimonii
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>DECLAMATIO IN GENERE SVASORIO 
DE LAVDE MATRIMONII ERASMI ROT.
</p>

<p class=border></P> 

<p>
Quanquam pro tua singulari sapientia, ipse abunde per te sapis affinis iucundissime, nec alienis eges consiliis, tamen hoc uel ueteri nostrae amicitiae, quae 
ab ipsis prope cunabulis una cum aetate nobis accreuit, uel tuis summis in me 
ofhciis, uel arctissimae denique affinitati debere me putaui, si is esse uellem, 
quem tu me semper existimasti uirum et amicum et gratum, ut id quod ad tuam 
tuorumque salutem ac dignitatem plurimurn interesse iudicassem, te libenter ac 
libere admonerem. Aliena nonnunquam rectius quam nostra perspicimus. 
Tuum consilium meis in rebus persaepe sum secutus, neque minus felix mihi 
comperi quam erat amicum. Nunc si uicissim in tuis meum sequi uoles, futurum 
arbitror ut neque me suasisse, neque te poeniteat paruisse.
</p>

<p>
Cenauit apud me sexto Mus Apriles, cura in uilla montana essem, Antonius 
Baldus, homo, ut scis, tuarum rerum studiosissimus, generique tuo iam inde ab 
initio coniunctissimus. Triste plenumque lachrymarum conuiuium. Nunciabat
mihi magno utriusque dolore, maitrem tuam, foeminam integerrimam, e uiuis 
concessisse; sororem tuam luctu ac desiderio uictam, sterilitati dicatarum 
uirginum choro asscriptam esse, ad te unum spem stirpis tuae redisse, amicos 
summo consensu tibi puellam summo genere natam, forma praestanti, optime 
moratam, postremo tui amantissimam, summa cum dote obtulisse; te uero 
nescio qua seu doloris impotentia, seu religione, ita celibatum decreuisse ut nec 
generis studio, nec sobolis amore, nec amicorum ullis, aut monitis, aut precibus, 
aut lachrymis abduci possis a sententia.
</p>

<p>
Tu tamen uel me autore, menteur istam mutabis, et celibatu relicto, sterili ac 
parum humano uitae instituto, sanctissimo coniugio indulgebis. Qua in te neque 
tuorum charitatem, quae tamen alioquin animum tuum uincere debebat, neque 
autoritatem quicquam mihi prodesse cupio, nisi clarissimis rationibus ostendero 
id fore tibi longe tutu honestius, tutu utilius, tum iucundius, quid quod etiam 
hoc tempore necessarium.
</p>

<p>
Nam primum hac in re, si te honesti ratio mouet, quae apud probos uiros 
plurimum ualere debet, quid matrimonio honestius, quod ipse Christus honestauit, qui nuptiis una cum matre, non solum interesse dignatus est, uerumetiam 
nuptiale conuiuium miraculorum suorum primitiis consecrauit? Quid sanctius, 
quod ipse rerum parens instituit, adiunxit, sanctificauit, quod ipsa sanxit 
natura? Quid eo laudabilius, quod qui reprehendit hereseos damnetur? Quid 
aequius quam id reddere posteris, quod ipsi a maioribus accepimus? Quid inconsyderatius quam id sanctimoniae studio, perinde ut prophanum fugere, 
quod deus ipse totius sanctimoniae fons ac parens sanctissimum haberi uoluit? 
Quid inhumanius quam hominem ab humanae conditionis legibus abhorrere? 
Quid ingratius quam id negare maioribus, quod ipse nisi a maioribus accepisses 
ne esses quidem qui negare posses? Quod si matrimonii quaerimus autorem, 
non a Lycurgo, non a Mose, non a Solone, sed ab ipso summo rerum omnium 
opifice conditum et institutum est, ab eodem et laudatum, ab eodem honestatum 
consecratumque. Siquidem initio cum hominem e limo finxisset, miseram 
prorsus et inamoenam eius uitam fore intellexit, nisi sociam Euam adiungeret. 
Quare uxorem non e luto illo quo uirum, sed ex Adae cratibus eduxit, quo
prorsus intelligeremus nihil nobis uxore charius esse debere, nihil coniunctius, 
nihil tenacius adglutinatum. Idem ille post diluuium mortalium generi reconciliatus hanc primam legem prouulgasse legitur, non uti celibatum amplecterentur, sed ut crescerent, ut multiplicarentur, ut terram implerent. At quo pacto, 
nisi coniugio darent operam? Et ne hic uel Mosaicae legis libertatem, uel
tempestatis illius necessitatem causemur, quid aliud sibi uult illud in Euangelicis 
quoque literis repetitum comprobatumque Christi suffragium? Propter hoc, 
inquit, relinquet homo patrem et matrem et adhaerebit uxori suae. Quid parentum pietate sanctius? At huic tamen coniugalis praefertur fides. Quo autore? Nempe Deo. Quo tempore? Non Iudaismi tantum, sed Christianismi quoque. Iam si caetera sacramenta, quibus Ecclesia Christi potissimum nititur, religiosa quadam ueneratione coluntur, quis non uidet huic plurimum religionis deberi, quod et a Deo, et primum omnium est institutum? Et caetera quidem in terris, hoc in Paradiso, caetera ad remedium, hoc ad consortium felicitatis, caetera naturae collapsae surit adhibita, unum illud conditae datum est. Si leges a mortalibus institutas sanctas habemus, non erit coniugii lex sanctissima, quam 
ab eodem accepimus, a quo et uitam, quae una prope cum ipso hominum genere 
nata est?
</p>

<p>
Denique ut legem exemplo confirmaret, adole1scens, ut dictum est, ad 
nuptiale conuiuium uocatus, una cum matre libens adfuit, nec adfuit modo, 
uerumetiam prodigioso munere cohonestauit, haud alibi miraculorum suorum 
initium auspicatus. Cur igitur, inquies, Christus ipse a coniugio abstinuit? 
Quasi uero non plurima sint in Christo, quae mirari potius quam imitari 
debeamus, sine patte natus, sine parentis dolore processit, clauso monumento 
prodiit. Quid in eo non supra naturam? Sint haec illi propria, nos intra naturae 
legem uiuentes, suspiciamus illa quae supra naturam surit. Sed e uirgine nasci 
uoluit. E uirgine quidem, sed coniugata. Virgo mater Deum decebat; coniugata 
nobis quid esset agendum significauit. Virginitas eam decebat, quae caelestis 
afl3atu numinis illibata pareret illibatum. Sed Ioseph sponsus nobis casti
coniugii leges commende. Qui magis coniugalem societatem potuit commendare, quam quod arcanam illam, et angelicis quoque mentibus stupendam, 
diuinae naturae cum humano corpore animaque coniunctionem; quod ineffabilem illum et aeternum in ecclesiam suam amorem declarare uolens, se 
sponsumillius,illam sponsam suam appelle? Magnum, inquit Paulus, matrimonii 
sacraznentum est, in Christo et in Ecclesia. Si qua fuisset in rerum natura sanctior 
copula, si quod foedus religiosius quam coniugium, profecto ab eo sumpta 
fuisset imago. Quid simile usquam de caelibatu legis in arcanis literis? Honoranduzn connubiuzn, et thorus immaculatus praedicatur, celibatus ne nominatur quidem.
</p>

<p> 
lam uero Mosaica lex sterile coniugium execratur, atque ob id a communibus aris 
quosdam submotos legimus. Quamobrem tandem? nempe ideo quod tanquam 
inutiles, et sibi duntaxat uiuentes, populum nulla sobole augerent. Quod si lex 
damnat sterile matrimonium, caelibes multo amplius damnauit. Si natura 
poenam non effugit, ne uoluntas quidem effugiet. Si damnantur quorum uoluntati natura defuit, quid commerentur ii, qui ne operam quidem dederunt ne 
steriles essent?
</p>

<p>
Hebraeorum leges hoc honoris habebant matrimonio, ut qui sponsarn duxisset, eodem anno non cogeretur in bellum exire. Periclitatur ciuitas, nisi sint qui 
eam armis tueantur. At certum exitium est, nisi sint qui coniugii beneficio 
iuuentutem, semper mortalitate deficientem sufficiant. Quia et Romanae leges 
eos qui caelibes essent damno etiam mulctabant, a reipublicae muneribus 
secludebant. At qui liberis rempublicam auxissent, eis tanquam bene meritis
praemium e publico statuebant. Argumento est ius trium liberorum, ne caetera 
persequar. Lycurgus leges tulit, ut qui uxores non ducerent, hi et aestate arcerentur a ludis ac spectaculis, hyeme uero nudi forum circuirent, seque 
execrati iusta pati dicerent, quod legibus non paruissent.
</p>

<p>
Iam uis scire quantum matrimonio tribuerit antiquitas, uiolati matrimonii 
poenam perpende. Graeci quondam uiolatum matrimonii ius decenni bello 
uindicandum censuerunt. Ad haec non Romanis modo, uerumetiam et Hebraeis 
et Barbaricis legibus, adulteris pena capitalis statuebatur. Furem quadrupli 
poena absoluebat, adulterii scelus securis expiabat. Apud Hebraeos autem populi manibus lapidabatur, qui id uiolasset, sine quo populus non esset. Nec hoc 
contenta legum seueritas, illud etiam permisit, deprehensum adulterum sine 
iudicio, sine legibus confodere, nimirum id donans dolori maritali, quod 
grauate concedit uim a capite propellenti, quasi ledat atrocius, qui coniugem 
adimat quam qui uitam. Profecto sanctissimam quandam rem coniugium uideri 
necesse est, quod uiolatum humano sanguine sit expiandum, cuius poena, nec 
leges nec iudicem expectare cogitur, quod ius nec in parricidio est.
Sed quid de scriptis legibus agimus? Naturae haec lex est, non in tabulis 
aereis exarata, sed animis nostris penitus insita, cui qui non paret, ne homo 
quidem sit existimandus, nedum bonus ciuis. Nam si, ut Stoici homines acutissimi disputant, recte uiuere, est naturae ductum sequi, quid tam naturae consentaneum quam matrimonium? Nihil enim tam a natura, non hominibus modo, 
uerumetiam reliquo animantium generi insitum est, quam ut suam quodque 
speciem ab interitu uindicet, et propagatione posteritatis, tanquam immortalem
efficiat. Quod sine coniugali coniunctione fieri non posse quis ignoret? Turpissimum auteur uidetur, muta pecora naturae parere legibus, homines Gigantum 
more naturae bellum indicere. Cuius opus si oculis haud cecutientibus inspiciamus, intelligemus in omni rerum genere coniugii speciem quandam inesse 
uoluisse. Omitto enim iam de arboribus, in quibus Plinio autore certissimo, adeo 
manifesto sexus discrimine coniugium inuenitur, ut nisi marita arbor in foeminas circunstantes ramis incumbat, tanquam concubitu, hae plane steriles mansurae sint. Taceo de gemmis, in quibus sexum inueniri scripsit idem autor, at 
non solus. Nonne ita res cunctas uinculis quibusdam connexuit, ut aliae aliis 
egere uideantur? Quid caelum perpetuo motu uersabile, nonne dum tellurem 
omnium parentem subiectam, uario rerum genere foecundat, uelut infuso semine, mariti fungitur officio? Sed singula percurrere nimis longum arbitror. 
Quorsum autem haec spectant? eo uidelicet, ut intelligamus coniugali societate 
et constare et contineri 1 omnia, sine ea dissolui, interire, collabi cuncta.
Fingunt ueteres illi ac sapientissimi poetae, quibus studium fuit philosophiae 
praecepta fabularum inuoluchris tegere, Gigantes anguipedes terrae filios, 
extructis in caelum montibus bellum superis intulisse. Quid haec sibi uult 
fabula? Nimirum immanes quosdam ac feros homines et obscuros, a coniugali 
concordia uehementer abhorruisse, eoque fulmine praecipitatos, hoc est, funditus interisse, cum id uitarent, quo solo constat humani generis incolumitas. 
At iidem Orpheum poetam ac citharedum saxa durissima cantu mouisse commemorant. Quid signifcantes? Nempe uirum et sapientem et facundum, 
homines saxeos et ferarum ritu uiuentes, a uago concubitu prohibuisse, atque
ad matrimonii sanctissimas leges adduxisse. Apparet igitur qui connubii amore 
non tangitur, eum non hominem, sed saxum uideri, hostem naturae, numini 
rebellem, suapte stulticia sibi perniciem accersere.
</p>

<p>
Age uero, quandoquidem in fabulas minime fabulosas incidimus, idem 
Orpheus, cum apud inferos Plutonem ipsum manesque permouit ut Euridicen 
suam liceret abducere, quid aliud poetas cogitasse putamus quam ut nobis 
coniugalem amorem commendarent, qui apud inferos quoque sanctus ac 
religiosus haberetur? Eodem pertinet quod antiquitas coniugio Iouem Gamelium praefecerat, Iunonem pronubam, Lucinam, quae parturientibus adesset: 
superstitiose quidem errans in deorum nominibus, at non errans in hoc quod 
matrimonium rem sacram ac dignam, quae diis curae sit, iudicarit. Diuersi 
quidem apud diuersos populos ac nationes, ritus legesque fuere. Nulla unquam 
gens tam fuit barbara, tam ab humanitate omni aliena, apud quam coniugii 
nomen non sanctum, non uenerandum sit habitum. Hoc Thrax, hoc Sarmata, 
hoc Indus, hoc Graecus, hos Latinus, hoc uel extremus orbis Anglus, aut si qui 
sint his quoque semotiores, religiosum habuit. Quid ita? quia necesse est omnibus esse commune, quod communis hominum parens inseuit, et adeo penitus 
inseuit, ut huius rei sensus non solum ad turtures et columbos, uerumetiam ad 
immanissimas feras pertingat, siquidem leones in uxorem mites sunt. Pro 
catulis dimicant tigrides. Asinos per obstantes ignes agit prolis tuendae pietas. 
Atque hoc sane ius naturae uotant, ut efficacissimum, ita latissime patens. Vt 
igitur diligens cultor non est, qui praesentibus rebus contentus, arbores adultas 
satis quidem accurate tractat, caeterum neque propagandi neque inserendi
curam agit, propterea quod necesse est, paucis annis eos hortos quantumuis 
diligenter excultos interire, ita parum diligens in Republica ciuis censendus, qui 
praesenti turba contentas, de propaganda ciuium multitudine non cogitat. Nemo igitur unquam egregius ciuis habitus est, qui non liberis gignendis recteque 
instituendis operam dederit. Apud Hebraeos et Persas laudi in primis erat 
quam plurimas habere uxores, tanquam ci patria plurimum deberet, qui eam 
numerosissima sobole locupletasset.
</p>

<p>
Num tu Abraham ipso sanctior uideri studes? Is pater multarum gentium 
non esset appellatus, idque Deo auspice, si uxoris contubernium refugisset. 
Num tu Iacob religiosior haberi quaeris? Is Rachelis amplexus tam diuturna 
seruitute, redimere non dubitauit. Num Solomone sapientior? At quantum ille 
uxorum gregem domi aluit? Num Socrate castior, qui Xantippen foeminam 
etiam morosam domi pertulisse legitur, non tam ut ille suo more iocabatur, quo 
domi disceret tolerantiam, sed ne in naturae officio claudicasse uideretur? Intellexit enim uir unus, Apollinis oraculo sapiens iudicatus, bac lege se genitum, ad 
hanc natum, hoc se debere naturae. Nam si recte a ueteribus philosophis dictum 
est, si non temere a nostris theologis comprobatum, si merito, uelut adagionis 
uice ubique decantatum, neque deum neque naturam quicquam frustra facere, 
car haec membra tribuit, car hos stimulos, hanc gignendi uim addidit, si coelibatus laudi ducitur? Si quis te magnifico munere donaret, arcu, ueste, aut 
gladio, indignus accepto uideberis, si uti eo aut noles, aut nescies. 1 Cum caetera 
omnia tanta ratione sint constituta, haud uerisimile uideri debet, bac una in re 
naturam dormitasse.
</p>

<p>
Nec audio qui mihi dicat foedam illam pruriginem et Veneris stimulos non a
natura, sed peccato profectam. Quid tam dissimile ueri? Quasi uero matrimonium, cuius munus sine his stimulis peragi nequit, non culpam precesserit. 
Iam in caeteris animantibus unde illi stimuli? an a natura an peccato? Mirum ni 
a natura. Postremo nos imaginatione foedum reddimus, quod suapte natura 
pulchrum ac sanctum est. Alioqui si res non opinione uulgi, sed ipsa natura 
uelimus expendere, qui minus foedum est brutorum animantium more edere, 
mandere, concoquere, excernere, dormire, quam licita permissaque Venere uti?
At uirtuti potius quam naturae parendum, perinde quasi uirtus sit ulla dicenda, quae cum natura pugnet, unde nisi proficiscatur, ne esse quidem poterit, 
quae cultu et disciplina perficiatur. Sed apostolorum te institutum delectat, qui 
et ipsi caelibatum sunt secuti, et alios ad id uitae genus sunt cohortati. Imitentur 
sane apostolos uiri apostolici, quorum cum sit muneris et docere et instituere 
plebem, non queunt simul et gregi et uxori satisfacere, quanquam et apostolis 
uxores fuisse constat. Episcopis caelibatum concedamus. Quid tu apostolicum 
institutum sequeris, ab apostolico munere longe alienissimus, homo nimirum et 
prophanus et priuatus? Illis hoc ueniae datum est, ut uacent a coniugii munere, 
quo magis uacaret copiosiorem prolem Christo gignere. Sit istud sacerdotum ac
monachorum priuilegium, quos apparet in Essenorum institutum successisse. 
Tui status alia ratio est. At ipse Christus, inquies, beatos pronunciauit, qui sese 
castrarunt ob regnum Dei. Non reiicio autoritatem, sed sententiam interpretor. 
Primum arbitror hoc Christi dogma ad ea tempora potissimum pertinere, quibus 
oportebat ecclesiasten ab omnibus mundi negotiis quam maxime expeditum 
esse. Cursitandum erat per omnes terras, imminebat undique persecutor. Nunc 
is est rerum ac temporum status ut nusquam reperias minus inquinatam morum 
integritatem quam apud coniugatos. Exaggerent quantumlibet suum institutum 
monachorum ac uirginum examina, iactent quantum uolent ceremonias cultusque suos, quibus potissimum inter cacteros eminent: sanctissimum uitae genus 
est, pure casteque seruatum coniugium. Praeterea non is sese castrat, qui uiuit 
caelebs, sed qui caste sancteque colit coniugii munus. Arque utinam uere 
castrati sint, quicunque suis uiciis magnificum castrationis praetexunt titulum 
sub umbra castitatis turpius libidinantes. Neque enim mei pudoris esse puto, 
commemorare in quae dedecora saepe prolabantur qui naturae repugnant. 
Postremo ne praecipit quidem Christus ulli coelibatum, at idem diuortium 
palam interdicit. Mihi sane uidetur, non pessime consulturus rebus ac moribus
hominum, qui sacerdotibus quoque ac monachis, si res ita ferat, ius indulgeat 
coniugii. Sed diuina quaedam res est, angelica res est uirginitas, at humana 
quaedam res est coniugium. Ego nunc homo loquor homini. Laudanda quidem 
res est uirginitas, at ita si non haec laus ad quam plurimos transferatur. Quam 
si uulgo usurpare homines incipiant, quid uirginitate dici cogitariue possit 
exitialius? Tum si in caeteris maxime laudem mereatur uirginitas, in te certe 
reprehensione carere non potest, per quem stabit quo minus optimum illud 
genus et immortalitate cum primis dignum oblitteretur. Postremo i minimum 
abest a uirginitatis laude, qui ius illibatum coniugii seruat, qui uxorem gignendae proli, non libidini habet. Si frater fratris sine liberis defuncti semen excitare 
iubetur, tu uniuersi tui generis spem interire sines, praesertim cum ad te unum 
reciderit? Neque uero me clam est, magnis uoluminibus priscorurn patrum 
decantatas uirginitatis laudes, quorum Hieronymus adeo miratur eam, ut non 
multum absit a contumelia matrimonii et ab episcopis orthodoxis ad palinodiam inuitaretur. Verum donetur hic ardor illis temporibus, nunc optarim ut 
isti qui passim sine delectu ad caelibatum ac uirginitatem adhortantur aetatem, 
quae sibi nondum est nota, hoc operae collocarent in describenda imagine casti 
purique matrimonii. Atqui his ipsis quibus tantopere placet uirginitas, non 
displicet bellum aduersus Turcarum gentem, qui numero tot partibus nos 
superant, quorum si rectum est iudicium, consequetur ut in primis rectum et 
honestum habeatur, pro uirili liberis gignendis operam dare et iuuentutem in
belli usum sufficere. Nisi forte bombardas, tela, naues, ad hoc bellum apparandas putant, uiris opus esse non putant. lidem probant ut ethnicorum parentes 
ferro trucidemus, quo liceat filios etiam inscientes baptizare. Id si uerum est, 
quanto mitius est idem efficere coniugiorum ofhcio. Quare si quid honestum, 
si pietas, si religio, si officium, si uirtus te mouet, cur ab eo abhorres quod Deus 
instituit, natura sanxit, ratio suadet, diuinae pariter et humanae literae laudant, 
leges iubent, omnium gentium consensus approbat, ad quod optimi cuiusque 
exemplum adhortatur? Quod si pleraeque res etiam acerbae uiro bono surit 
expetendae, non alio nomine quam quod honestae surit, matrimonium profecto 
multo maxime expetendum, de quo quis dubitare possit plusne habeat honestatis an uoluptatis? Quid enim dulcius quam cum ea uiuere cum qua sis non 
beneuolentiae modo, uerumetiam corporum mutua quadam communione 
arctissime copulatus? Si magnam quandam animi delectationem ex reliquorum 
necessariorum beneuolentia capimus, quam dulce imprimis sit habere qui cum 
animi tui secretos affectus communices, qui cum perinde ut tecum loquaris, 
cuius fidei te tuto committas, qui tuas fortunas suas esse ducat, quid tu credis 
habere felicitatis mariti uxorisque coniunctionem, qua nulla possit in rerum 
natura inueniri, neque maior neque firmior? Cum caeteris enim amicis animorum duntaxat beneuolentia coniungimur, cum uxore et summa charitate et 
corporum permutatione, et sacramenti foedere, et fortunarum omnium societate copulamur. Praeterea in caeteris amiciciis quanta simulatio? quanta perfidia? 
Saepe ii quos nostri amantissimos existimauimus, sicut hyrundines exacta aestate deuolant, ita fortuna reflante deficiunt. Nonnunquam recentior amicus 
ueterem eiicit. 1 Paucos audiuimus, quorum fides usque ad uitae finem constiterit, uxoria charitas non perfidia corrumpitur, nulla simulatione obscuratur, 
nulla rerum mutatione conuellitur, denique sola morte, imo ne morte quidem 
distrahitur. Illa parentum, illa sororum, illa fratrum pietatem, tui mmrte contemnit, te unum respicit, ex te pendet, tecum emori cupit. Res est? habes quae 
tueatur, habes quae augeat. Non est? habes quae quaerat. Si res secundae sint, 
duplicatur felicitas; sin aduersae, erit quae te consoletur, quae assideat, quae 
inseruiat, quae tuum malum suum esse cupiat. An tu uoluptatem ullam cum hac 
tanta coniunctione conferendam cerises? Si domi agis, adest quae solitudinis 
taedium depellat; si foris, est quae discedentem osculo prosequatur, absentem 
desyderet, redeuntem laeta excipiat. Dulcis iuuentae tuae sodalis, gratum 
senectutis solacium. Natura homini quidem dulcis est uel quaeuis societas,
quippe quem ad beneuolentiam atque amicitiam genuit. Haec igitur quomodo 
non erit dulcissima, in qua nihil non commune est? Contra autem, si feras quoque solitudinem horrere, societate delectari uidemus, mea sententia, ne homo 
quidem sit existimandus, qui ab hac societate omnium et honestissima et iucundissima abhorreat. Quid enim eo homine odiosius, qui tanquam sibi uni natus, 
sibi uiuat, sibi quaerat, sibi parcat, sibi sumptum faciat, neminem amet, ametur 
a nemine? An non istiusmodi portentum dignum censebitur, quod cum Timone 
illo ex uniuerso hominum contubernio in medium mare proiiciatur? Neque hic 
ausim illas tibi uoluptates proponere, quibus cum natura nihil uoluerit esse 
homini dulcius, nescio tamen quo pacto a magnis ingeniis dissimulantur potius 
quam contemnuntur. Quanquam quis adeo seuero, ne dicam stupido, sit natus 
ingenio, qui eiusmodi uoluptatum genere non capiatur, praesertim si citra 
numinis, aut hominis offensam, citra famae detrimentum possit contingere? 
Equidem eum non hominem, sed plane saxum dixerim, etiam si minima bonorum quae habet coniugium pars est ea corporum uoluptas. Sed fac te istam ut 
uiro indignam contemnere, quanquam ne uiri quidem uocabulum sine his 
meremur; ponantur, si uis, inter extrema coniugii commoda: iam quid casto 
amore esse potest amabilius, imo quid sanctius atque honestius? Accrescit 
interim dulcis afhnium turba, duplicatur parentum, fratrum, sororum, nepotum 
numerus.
</p>

<p>
Natura enim unam duntaxat matrem, unum patrem tribuere potest. Coniugio 
pater alter, altera mater accedit, qui te, ut cui sua uiscera commiserint, singulari pietate non prosequi non possunt. Iam uero quanti illud aestimabis, ubi 
pulcherrima coniunx pulchra faciet te prole parentem? Vbi quis tibi paruulus 
aula luserit Aeneas, qui tuos, tuaeque coniugis uultus referat, qui te blanda 
balbutie patrem appellitet? Iam accesserit coniugali charitati uinculum adamantinum, quod ne mors quidem ipsa queat abrumpere.
Felices, inquit Flaccus noster, ter et amplius, Ouos irrupta tenet copula, nec malis 
Diuulsos queremoniis, Suprema citius soluet angor die.
Habes qui senectutem tuam oblectent, qui oculos claudant, qui iusta persoluant, in quibus renatus uidearis, quibus superstitibus tu ne occidisse quidem 
puteris. Non abeunt ad alienos haeredes, quae tibi parasti. Ita tanquam omnibus 
perfuncto, ne mors quidem ipsa acerba uideri poterit. Omnibus, uelimus nolimus, senectus imminet. Hac ratione natura prospexit ut in liberis ac nepotibus 
repubescamus. Quis enim grauiter ferat senectutem, ubi suos uultus, quos
adolescens gessit, in filio conspexerit? Mors omnibus parata est, at hac una uia 
uelut immortalitatem quandam meditatur naturae prouidentia, dum sic aliud ex 
alio propage, ut ueluti cum planta arbore excisa repullulat, nec interisse uideatur, qui prole relicta moritur.
</p>

<p>
At minime me fugit quid inter haec obmurmures. Beata res est coniugium, 
si omnia secunda eueniant, sed quid si morosa contingat uxor? quid si impudica? quid si liberi impii proueniant? Occurrent animo tuo exempla eorum quibus 
coniugium exitium attulerit. Exaggera quantum potes, sed tamen hominum 
ista uicia fuerint, non coniugii. Crede mihi, non solet nisi malis maritis 1 mala 
uxor contingere. Adde quod tibi in manu est, ut bonam eligas. Quid si corrumpatur? A malo quidem marito uxor bona corrumpi potest; a bono mala corrigi 
consueuit. Falso uxores accusamus. Nemo, si quid mihi credis, unquam nisi suo 
uicio improbam uxorem habuit. Iam ex bonis parentibus, ferme similes nascuntur liberi, quanquam et hi utcunque nati, fere tales euadunt quales illos 
finxeris institutione. Iam uero non est quod zelotypiam metuas. Iste stulte 
amantium morbus est, castus ac legitimus amor zelotypiam nescit. Quid tibi 
tragoediae in mentem ueniunt? Haec maritum adultera securi percussit, haec 
ueneno sustulit, illa morum odio ad mortem adegit. Cur non potius Tiberii 
Gracchi Cornelia succurrit? Cur non Alcestis non optimi mariti coniunx optima? Cur non occurrit uel Iulia Pompeii, uel Catonis Portia? Cur non aeterno 
nomine digna Arthemisia? Cur non Hypsicratea Mithridatis Pontici regis uxor? 
Cur non Terciae Aemiliae comitas in mentem uenit? Cur non Turiae fides? Cur 
non Lucretia, Lentulaque succurrit? Cur non Arria illa a Plinio celebrata? Cur 
non innumerae aliae, quarum et pudicitia et fides in maritos ne morte quidem
potuit immutari. Rara, inquis, auis in terris, mulier proba. Et tu rara uxore 
dignum te finge. Mulier, inquit sapiens ille, bona, parc bona. Aude tuis moribus 
dignam sperare. Plurimum in hoc situm est quam deligas, quomodo fingas, 
qualem ipse te illi praebeas. Sed dulcior est, inquies, libertas. Quisquis uxorem 
accipit, compedes accipit, quas sola mors possit excutere. Quid autem dulce esse 
homini soli possit? Si dulcis est libertas, sociam asciscendam censeo, qua cum 
bonum istud tibi commune esse uelis, quanquam quid ista seruitute liberius, ubi 
ita uterque alteri obnoxius est, ut neuter manumitti uelit? Astrictus es ei, quem 
in amicitiam recipis. At hic nemo libertatem ademptam clamitat. At uereris ne 
liberis morte absumptis, orbus in luctum incidas. Si orbitatem times, ob id 
ipsum ducenda uxor est, quae sola hoc praestare potest, ne simus orbi. Sed quid 
tu tam diligenter, imo anxie, omnia matrimonii incommoda disquiris, quasi 
caelibatus nihil habeat incommoda? Quasi uero ulla sit uita mortalium, quae 
non sit omnibus fortunae subiecta casibus. E uita migret oportet, qui nihil 
incommoda ferre uelit. Quod si ad caelestem illam uitam respicias, mors haec 
hominum uita est, haud uita dicenda. Sin intra humanam conditionem animum 
contineas, nihil est coniugali uita neque tutius neque tranquillius neque iucundius neque amabilius neque felicius.
</p>

<p>
Sed quid nos de honesto ac iucundo disputamus, cum non utilitas modo 
suadeat, uerumetiam necessitas ad coniugium impellat? Tolle matrimonium, 
perpaucis annis uniuersum hominum genus funditus intereat necesse est. Xerxen illam Persarum regem, cum ex aedito loco ingentem illam hominum multitudinem intueretur, lachrymas non tenuisse dicunt, quod ex tot hominum 
milibus, post annos sexaginta, nullus omnino superfuturus esset. Cur quod ille 
de suis copias intellexit, non etiam de uniuerso hominum genere perspicimus? 
Sublato coniugio, quotusquisque ex tot regionibus, prouinciis, regnis, urbibus, 
cetibus post centum annos supererit? Eamus nunc, et caelibatum miremur, qui 
aeternam sit generi nostro cladem allaturus. Quae pestis aut lues a superis aut 
inferis immitti possit nocentior? Quid ab ullo diluuio timeri possit acerbius? 
Quid tristius expectetur, etiamsi Phaethonteum redeat incendium? At ex 
huiusmodi quidem tempestatibus multa relinqui solent incollumia, ex caelibatu 
nihil reliqui fieri potest. Videmus quantum morborum agmen, quot casuum discrimina, noctes diesque hominum paucitati insidientur, quot pestis absumit, 
quot absorbet mare, quot Mauors abripit. Taceo enim de quotidianis mortibus. 
Circumuolat undique mors. ruit, rapit, properat quantum potest genus nostrum
extinguere, et nos celibatum miramur, coniugium fugimus? Nisi forte placet 
Essenorum institutum, aut Dulopolitarum, quorum gentem facinorosorum 
nunquam deficiens numerositas propage. Num expectamus ut luppiter aliquis 
nos eodem munere donet quod apibus tribuisse dicitur, ut sine concubitu 
fetificemus, et posteritatis semina a flosculis ore legamus? An uero postulamus, 
ut sicut e louis cerebro Mineruam prognatam poetae fabulantur, ita nobis e 
capite liberi exiliant? An denique ut iuxta ueterum fabulas, e terra, e saxis 
proiectis, e duris arborum truncis homines producantur? E terme gremio permulta sine nostro cultu enascuntur. Plantulae sub ombra matris saepe pullulascunt, at homini hanc unam propagandi uiam natura esse uoluit, ut mutua mariti 
uxorisque opera mortalium genus ab interitu uindicaretur, quod si fugiant tuo 
exemplo mortales, ne ista quidem, quae tu miraris, esse poterunt. Caelibatum 
miraris, suspicis uirginitatem? At nec caelibes erunt nec uirgines, si coniugii 
usum sustuleris. Cur igitur praelata est uirginitas? cur honorata, si exitium 
adfert mortaliums? Laudata est, sed pro tempore, sed in paucis. Voluit enim 
Deus hominibus caelestis illius uitae tanquam imaginem quandam et simulachrum ostendi, ubi neque nubent ullae neque nuptum dabunt ulli. Sed ad 
exemplum paucitas idonea est, multitudo inutilis. Vt enim non omnes agri, 
quanquam feraces, ad usum uitae seruntur, sed pars negligitur, pars oculis 
pascendis colitur. At patitur hoc ipsa rerum copia, in tanta aruorum amplitudine, exiguam partem sterilem relinqui. Verum si nulli serantur, quis non uideat 
nobis ad glandes fore redeundum? Ita caelibatus in tanta hominum multitudine, 
in paucis quidem laudem habet, in omnibus summam reprehensionem habiturus. Nam si maxime in aliis sit uirtutis nomen habitura uirginitas, in te certe 
uiciosa fuerit. Caeteri enim puritati studuisse uidebuntur, tu generis parricida 
iudicaberis, quod cum honesto coniugio propagare potueris, turpi caelibatu 
passus sis interire. Liceat e numerosa sobole uirginem Deo consecrare. Rustici 
frugum primitias superis immolant, non uniuersum prouentum, at te unum 
stirpis tuae reliquias esse memineris oportet. Nihil autem refert uirum occidas 
an seruare recuses, qui a te uno seruari et poterat, et facile poterat. At sororis 
exemplum te ad caelibatum adhortatur. At ista uel una te potissimum debebas a 
caelibatu deterreri. Generis enim spem, quae prius utrisque erat communis, 
nunc totam ad te unum reuolutam intelligis. Detur haec uenia sexui, detur 
aetati, puella dolore uitaa peccauit, stultarum muliercularum aut stultarum 
monachorum impulsu sese praecipitem dedit. Tu maior natu, uirum te esse 
memineris necesse est. Illa maioribus suis commori uoluit, tu ne moriantur 
operam dabis. Soror subduxit sese officio, tu duorum tibi partes obeundas esse
cogita. Non dubitarunt filiae Loth cum patre temulento rem habere, satius esse 
iudicantes nefario etiam incestu generi consulere quam pati interire. Tu matrimonio honesto, sancto, pudico, sine offensa, summa cum uoluptate, non consules tuo generi alioquin intermorituro?

Quare sinamus eos Hippolyti institutumimitari, sectenturcaelibatum, uel qui 
mariti fieri possunt, patres non possunt, uel quorum tenuitas liberis educandis 
non suppeditat, uel quorum genus aliorum opera possit propagari; aut certe 
eiusmodi est, ut magis Reipublicae conducat intermori quam propagari. Tu 
uero cum teste medico uiro neque imperito, et minime mendaci, magnam 
posteritatem promittere uidearis; patrimonium habeas arnIplissimum, genus 
autem tum optimum, tum clarrissimum, ita ut obliterari sine nephario scelere, 
magnoque Reipublicae detrimento non possit; tum adsit aetas integra, nec desit 
forma; offeratur uero coniunx puella, qua neque integriorem neque illustriorem 
ullam uiderunt ciues tui, pudica, modesta, pia, facie diuina, cum dote amplissima; cum rogent amici, lachrymentur propinqui, instent affines, patria flagitet, 
ipsi maiorum tuorum cineres e tumulis idipsum te obtestentur, tu tamen adhuc 
contaris, adhuc caelibatum cogitas? Si qua res parum honesta abs te peteretur, 
si qua difficilis tamen uel tuorum uota uel generis charitas animum tuum expugnare debuerat, quanto aequius est id amicorum lachrymas, patriae pietatem, 
maiorum charitatem abs te obtinere, ad quod te diuinae pariter et humanae leges 
hortantur, natura instigat, ratio ducit, honestas allicit, tot commoda inuitant, 
necessitas etiam ipsa cogit. Sed iam argumentorum plus satis. Confido te iamdudum me monitore sententiam mutasse, animumque ad salubriora consilia 
appulisse. Bene uale.
</p>
<p class=border></P>
<p>
 <table border=0 cellspacing=10 cellpadding=0 align=CENTER>
<tr>
		<td><a href="/erasmus.html">Erasmus</a>
		<td><a href="/neo.html">Neo-Latin</A>
		<td><a href="/index.html">The Latin Library</A>
		<td><a href="/classics.html">The Classics Page</A>
</TABLE>
</p>
</BODY></HTML>