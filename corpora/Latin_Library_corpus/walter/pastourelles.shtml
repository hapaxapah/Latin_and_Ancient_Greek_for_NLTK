<html>
	<head>
		<title>
			Walter of Ch&#226;tillon
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>WALTER OF CH&Acirc;TILLON<br>
PASTOURELLES
</p>

<p class=border></P>

<p>
<b><i>Sole regente lora</i></b>
</p>

<p>Sole regente lora<br>
poli per altiora,<br>
quedam satis decora<br>
virguncula<br>
sub ulmo patula&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><br>
consederat, nam dederat<br>
arbor umbracula.<br>
Quam solam ut attendi<br>
sub arbore, descendi<br>
et Veneris ostendi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font><br>
mox iacula,<br>
dum noto singula,<br>
cesariem et faciem,<br>
pectus et oscula.
</p>

<p>&laquo;Quid -inquam- absque pari&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>15</font><br>
placet hic spaciari,<br>
Dyones apta lari<br>
puellula?<br>
Nos nulla vincula,<br>
si patenis, a Veneris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>20</font><br>
disiungent copula&raquo;.<br>
Virgo decenter satis<br>
subintulit illatis:<br>
&laquo;hec, precor, obmittatis<br>
ridicula;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>25</font><br>
sum adhuc parvula,<br>
non nubilis nec habilis<br>
ad hec opuscula.
</p>

<p>Hora meridiana<br>
transit, vide Tytana.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>30</font><br>
Mater est inhumana.<br>
iam pabula<br>
spernit ovicula.<br>
Regrediar, ne feriar<br>
materna virgula&raquo;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>35</font>
</p>

<p>&laquo;Signa, puella, poli<br>
considerare noli.<br>
Restant immensa soli<br>
curricula;<br>
placebit morula,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>40</font><br>
ni temere vis spernere<br>
mea munuscula&raquo;.
</p>

<p>&laquo;Muneribus oblatis<br>
me flecti ne credatis,<br>
non frangam castitatis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>45</font><br>
repagula.<br>
Non hec me fistula<br>
decipiet nec exiet<br>
a nobis fabula&raquo;.
</p>

<p>Quam mire simulantem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>50</font><br>
ovesque congregantem<br>
pressi nil reluctantem<br>
sub pennula, flores et herbula<br>
* * * * * * * * * * * * * * * * *<br>
prebent cubicula.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>55</font>
</p>

<p class=shortborder></p>

<p><b><i>Declinante frigore</i></b>
</p>

<p>Declinante frigore,<br>
picto terre corpore<br>
tellus sibi credita<br>
multo reddit fenore.<br>
Eo surgens tempore&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><br>
nocte iam emerita<br>
resedi sub arbore.
</p>

<p>Desub ulmo patula<br>
manat unda garrula,<br>
ver ministrat gramine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font><br>
fontibus umbracula,<br>
qui per loca singula<br>
profluunt aspergine<br>
virgultorum pendula.
</p>

<p>Dum concentus avium&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>15</font><br>
et susurri fontium<br>
garriente rivulo<br>
per convexa montium<br>
removerent tedium,<br>
vidi sinu patulo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>20</font><br>
venire Glycerium.
</p>

<p>Clamis multiphario<br>
nitens artificio<br>
dependebat vertice<br>
cotulata vario.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>25</font><br>
Vestis erat Tyrio<br>
colorata murice<br>
opere plumario.
</p>

<p>Frons illius adzima,<br>
labia tenerrima.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>30</font><br>
&laquo;Ades -inquam- omnium<br>
michi dilectissima,<br>
cor meum et anima,<br>
cuius forme lilium<br>
mea pascit intima.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>35</font>
</p>

<p>In te semper oscito,<br>
vix ardorem domito;<br>
a me quicquid agitur,<br>
lego sive scriptito,<br>
crucior et merito,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>40</font><br>
ni frui conceditur,<br>
quod constanter optito&raquo;.
</p>

<p>Ad hec ulla frangitur,<br>
humi sedit igitur.<br>
Et sub fronde tenera,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>45</font><br>
dum vix moram patitur,<br>
subici compellitur.<br>
sed quis nescit cetera?<br>
Predicatus vincitur.
</p>
<p class=border></P>

<p>
<table border=0 cellspacing=15 cellpadding=0 align=Center>
<tr>
	<td><a href="/walter.html">Walter of Ch&#226;tillon</A>
	<td><a href="/medieval.html">Medieval Latin</A>
	<td><a href="/index.html">The Latin Library</A>
	<td><a href="/classics.html">The Classics Page</A>
</TABLE>
</p>
</BODY></HTML>