<html>
	<head>
		<title>
			Livy: Periocha XV
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>TITI LIVI AB URBE CONDITA LIBER XV PERIOCHA
</p>

<p class=border></P>

<p>
Victis Tarentinis pax et libertas data est.
</p>

<p>
Legio Campana, quae Regium occupauerat, obsessa deditione facta securi
percussa est.
</p>

<p>
Cum legatos Apolloniatium ad senatum missos quidam iuuenes pulsassent,
dediti sunt Apolloniatibus.
</p>

<p>
Picentibus uictis pax data est.
</p>

<p>
Coloniae deductae Ariminum in Piceno, Beneuentum in Samnio.
</p>

<p>
Tunc primum populus R. argento uti coepit.
</p>

<p>
Vmbri et Sallentini uicti in deditionem accepti sunt.
</p>

<p>
Quaestorum numerus ampliatus est, ut essent VIII.
<div class="footer">
	<p>
		<a href="/liv.html">Livy</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
