<html>
	<head>
		<title>
			Periocha LXIII
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>TITI LIVI AB URBE CONDITA LIBER LXIII PERIOCHA
</p>

<p class=border></P>

<p>C. Porcius cos. in Thracia male aduersus Scordiscos pugnauit.
</p>

<p>
Lustrum a censoribus conditum est.
Censa sunt ciuium capita CCCXCIIII milia CCCXXXVI.
</p>

<p>
Aemilia, Licinia, Marcia, uirgines Vestales, incesti damnatae sunt, idque
incestum quem ad modum et commissum et deprehensum et uindicatum sit re
fertur.
</p>

<p>
Cimbri, gens uaga populabundi in Illyricum uenerunt. Ab his Papirius Carbo
cos. cum exercitu fusus est.
</p>

<p>
Liuius Drusus cos. aduersus Scordiscos, gentem a Gallis oriundam, in
Thracia feliciter pugnauit.
<div class="footer">
	<p>
		<a href="/liv.html">Livy</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
