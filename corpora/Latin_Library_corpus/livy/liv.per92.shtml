<html>
	<head>
		<title>
			Periocha XCII
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>TITI LIVI AB URBE CONDITA LIBER XCII PERIOCHA
</p>

<p class=border></P>

<p>
Cn. Pompeius dubio euentu cum Sertorio pugnauit, ita ut singula ex utraque
parte cornua uicerint. Q. Metellus Sertorium et Perpernam cum duobus
exercitibus proelio fudit, cuius uictoriae partem cupiens ferre Pompeius
parum prospere pugnauit. Obsessus deinde Cluniae Sertorius adsiduis
eruptionibus non leuiora damna obsidentibus intulit.
</p>

<p>
Praeterea res ab Curione procos. in Thracia gestas aduersus Dardanos et Q.
Sertori multa crudelia in suos facta continet; qui plurimos ex amicis et
secum proscriptis crimine pro insimulatos occidit.
<div class="footer">
	<p>
		<a href="/liv.html">Livy</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
