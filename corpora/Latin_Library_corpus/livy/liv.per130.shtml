<html>
	<head>
		<title>
			Periocha CXXX
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>TITI LIVI AB URBE CONDITA LIBER CXXX PERIOCHA
</p>

<p class=border></P>

<p>
M. Antonius dum cum Cleopatra luxuriatur, tarde Mediam ingressus bellum cum
legionibus XVIII et XVI milia equitum Parthis intulit, et cum, duabus
legionibus amissis, nulla re prospere cedente retro rediret, insecutis
subinde Parthis et ingenti trepidatione et magno totius exercitus periculo
in Armeniam reuersus est, XXI diebus CCC milia fuga emensus. Circa VIII
milia hominum tempestatibus amisit.
</p>

<p>
Tempestates quoque infestas super tam infeliciter susceptum Parthicum
bellum culpa sua passus est, quia hiemare in Armenia nolebat, dum ad
Cleopatram festinat.
<div class="footer">
	<p>
		<a href="/liv.html">Livy</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
