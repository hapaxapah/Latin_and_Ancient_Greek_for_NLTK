<html>
	<head>
		<title>
			Periocha LXV
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>TITI LIVI AB URBE CONDITA LIBER LXV PERIOCHA
</p>

<p class=border></P>

<p>Q. Caecilius Metellus cos. duobus proeliis Iugurtham fudit totamque
Numidiam uastauit.
</p>

<p>
M. Iunius Silanus cos. aduersus Cimbros infeliciter pugnauit. Legatis
Cimbrorum sedem et agros in quibus consisterent postulantibus senatus
negauit.
</p>

<p>
M. Minucius procos. aduersus Thracas prospere pugnauit.
</p>

<p>
L. Cassius cos. a Tigurinis Gallis, pago Heluetiorum, qui a ciuitate
secesserant, in finibus Nitiobrogum cum exercitu caesus est.
</p>

<p>
Milites, qui ex ea caede superauerant, obsidibus datis et dimidia rerum
omnium parte, ut incolumes dimitterentur, cum hostibus pacti sunt.
<div class="footer">
	<p>
		<a href="/liv.html">Livy</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
