<html>
	<head>
		<title>
			Periocha LXXVIII
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>TITI LIVI AB URBE CONDITA LIBER LXXVIII PERIOCHA
</p>

<p class=border></P>

<p>
Mithridates Asiam occupauit, Q. Oppium procos., item Aquilium legatum in
uincula coniecit, iussuque eius, quidquid ciuium R. in Asia fuit uno die
trucidatum est. Vrbem Rhodum, quae sola in fide populi R. manserat,
oppugnauit et aliquot proeliis naualibus uictus recessit.
</p>

<p>
Archelaus, praefectus regis, in Graeciam cum exercitu uenit, Athenas
occupauit.
</p>

<p>
Praeterea trepidationem urbium insularumque, filiis ad Mithridaten, aliis
ad populum R. ciuitates suas trahentibus, continet.
<div class="footer">
	<p>
		<a href="/liv.html">Livy</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>