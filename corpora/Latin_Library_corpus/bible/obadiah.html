<HTML><HTML><HEAD><TITLE>Vulgate: Obadiah</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>LIBER OBADIAE</CENTER></FONT></font>
<P><HR>
<P><A NAME="1"></A><B>CAPUT 1</B><P><FONT size=2>1</FONT>&nbsp;&nbsp;visio Abdiae haec dicit Dominus Deus ad Edom auditum audivimus a Domino et legatum ad gentes misit surgite et consurgamus adversum eum in proelium<BR><FONT size=2>2</FONT>&nbsp;&nbsp;ecce parvulum te dedi in gentibus contemptibilis tu es valde<BR><FONT size=2>3</FONT>&nbsp;&nbsp;superbia cordis tui extulit te habitantem in scissuris petrae exaltantem solium suum qui dicit in corde suo quis detrahet me in terram<BR><FONT size=2>4</FONT>&nbsp;&nbsp;si exaltatus fueris ut aquila et si inter sidera posueris nidum tuum inde detraham te dicit Dominus<BR><FONT size=2>5</FONT>&nbsp;&nbsp;si fures introissent ad te si latrones per noctem quomodo conticuisses nonne furati essent sufficientia sibi si vindemiatores introissent ad te numquid saltim racemos reliquissent tibi<BR><FONT size=2>6</FONT>&nbsp;&nbsp;quomodo scrutati sunt Esau investigaverunt abscondita eius<BR><FONT size=2>7</FONT>&nbsp;&nbsp;usque ad terminum emiserunt te omnes viri foederis tui inluserunt tibi invaluerunt adversum te viri pacis tuae qui comedunt tecum ponent insidias subter te non est prudentia in eo<BR><FONT size=2>8</FONT>&nbsp;&nbsp;numquid non in die illa dicit Dominus perdam sapientes de Idumea et prudentiam de monte Esau<BR><FONT size=2>9</FONT>&nbsp;&nbsp;et timebunt fortes tui a meridie ut intereat vir de monte Esau<BR><FONT size=2>10</FONT>&nbsp;&nbsp;propter interfectionem et propter iniquitatem in fratrem tuum Iacob operiet te confusio et peribis in aeternum<BR><FONT size=2>11</FONT>&nbsp;&nbsp;in die cum stares adversus quando capiebant alieni exercitum eius et extranei ingrediebantur portas eius et super Hierusalem mittebant sortem tu quoque eras quasi unus ex eis<BR><FONT size=2>12</FONT>&nbsp;&nbsp;et non despicies in die fratris tui in die peregrinationis eius et non laetaberis super filios Iuda in die perditionis eorum et non magnificabis os tuum in die angustiae<BR><FONT size=2>13</FONT>&nbsp;&nbsp;neque ingredieris portam populi mei in die ruinae eorum neque despicies et tu in malis eius in die vastitatis illius et non emitteris adversum exercitum eius in die vastitatis illius<BR><FONT size=2>14</FONT>&nbsp;&nbsp;neque stabis in exitibus ut interficias eos qui fugerint et non concludes reliquos eius in die tribulationis<BR><FONT size=2>15</FONT>&nbsp;&nbsp;quoniam iuxta est dies Domini super omnes gentes sicut fecisti fiet tibi retributionem tuam convertet in caput tuum<BR><FONT size=2>16</FONT>&nbsp;&nbsp;quomodo enim bibisti super montem sanctum meum bibent omnes gentes iugiter et bibent et absorbent et erunt quasi non sint<BR><FONT size=2>17</FONT>&nbsp;&nbsp;et in monte Sion erit salvatio et erit sanctus et possidebit domus Iacob eos qui se possederant<BR><FONT size=2>18</FONT>&nbsp;&nbsp;et erit domus Iacob ignis et domus Ioseph flamma et domus Esau stipula et succendentur in eis et devorabunt eos et non erunt reliquiae domus Esau quia Dominus locutus est<BR><FONT size=2>19</FONT>&nbsp;&nbsp;et hereditabunt hii qui ad austrum montem Esau et qui in campestribus Philisthim et possidebunt regionem Ephraim et regionem Samariae et Beniamin possidebit Galaad<BR><FONT size=2>20</FONT>&nbsp;&nbsp;et transmigratio exercitus huius filiorum Israhel omnia Chananeorum usque ad Saraptham et transmigratio Hierusalem quae in Bosforo est possidebit civitates austri<BR><FONT size=2>21</FONT>&nbsp;&nbsp;et ascendent salvatores in montem Sion iudicare montem Esau et erit Domino regnum

<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
