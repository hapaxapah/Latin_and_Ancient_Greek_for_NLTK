<HTML><HEAD><TITLE>Vulgate: John</TITLE>
<META HTTP-EQUIV="Content-Type" CONTENT="text/html; CHARSET=iso-8859-1">
<LINK REL="SHORTCUT ICON" HREF="http://www.thelatinlibrary.com/icon.ico">
</HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>EVANGELIUM SECUNDUM IOANNEM</CENTER></FONT></font>
<P><HR><CENTER>
	<FONT SIZE="3"><A HREF=#1>1</A>	<A HREF=#2>2</A>	<A HREF=#3>3</A>	<A HREF=#4>4</A>	<A HREF=#5>5</A>	<A HREF=#6>6</A>	<A HREF=#7>7</A>	<A HREF=#8>8</A>	<A HREF=#9>9</A>	<A HREF=#10>10</A>	<A HREF=#11>11</A>	<A HREF=#12>12</A>	<A HREF=#13>13</A>	<A HREF=#14>14</A>	<A HREF=#15>15</A>	<A HREF=#16>16</A>	<A HREF=#17>17</A>	<A HREF=#18>18</A>	<A HREF=#19>19</A>	<A HREF=#20>20</A>	<A HREF=#21>21</A>	</FONT></CENTER><HR>
<FONT size=4><P> 
 <A NAME="1"></A><FONT SIZE=5>I</FONT> In principio erat Verbum et Verbum erat apud Deum et Deus erat Verbum. <FONT Size=2>2</FONT> Hoc erat in principio apud Deum. <FONT Size=2>3</FONT> Omnia per ipsum facta sunt et sine ipso factum est nihil quod factum est. <FONT Size=2>4</FONT> In ipso vita erat et vita erat lux hominum. <FONT Size=2>5</FONT> Et lux in tenebris lucet et tenebrae eam non conprehenderunt. 
<P>
<FONT Size=2>6</FONT> Fuit homo missus a Deo cui nomen erat Iohannes. <FONT Size=2>7</FONT> Hic venit in testimonium ut testimonium perhiberet de lumine ut omnes crederent per illum. <FONT Size=2>8</FONT> Non erat ille lux sed ut testimonium perhiberet de lumine. <FONT Size=2>9</FONT> Erat lux vera quae inluminat omnem hominem venientem in mundum. <FONT Size=2>10</FONT> In mundo erat et mundus per ipsum factus est et mundus eum non cognovit. <FONT Size=2>11</FONT> In propria venit et sui eum non receperunt. <FONT Size=2>12</FONT> Quotquot autem receperunt eum dedit eis potestatem filios Dei fieri, his qui credunt in nomine eius, <FONT Size=2>13</FONT> qui non ex sanguinibus neque ex voluntate carnis neque ex voluntate viri sed ex Deo nati sunt. <FONT Size=2>14</FONT> Et Verbum caro factum est et habitavit in nobis et vidimus gloriam eius gloriam quasi unigeniti a Patre plenum gratiae et veritatis. 
<P>
<FONT Size=2>15</FONT> Iohannes testimonium perhibet de ipso et clamat dicens: hic erat quem dixi vobis qui post me venturus est ante me factus est quia prior me erat. <FONT Size=2>16</FONT> Et de plenitudine eius nos omnes accepimus et gratiam pro gratia; <FONT Size=2>17</FONT> quia lex per Mosen data est, gratia et veritas per Iesum Christum facta est. <FONT Size=2>18</FONT> Deum nemo vidit umquam; unigenitus Filius qui est in sinu Patris ipse enarravit.
<P>
<FONT Size=2> 19 </FONT>Et hoc est testimonium Iohannis quando miserunt Iudaei ab Hierosolymis sacerdotes et Levitas ad eum ut interrogarent eum: tu quis es? <FONT Size=2>20</FONT> Et confessus est et non negavit et confessus est quia non sum ego Christus; <FONT Size=2>21</FONT> et interrogaverunt eum: quid ergo Helias es tu? Et dicit: non sum. Propheta es tu? Et respondit non. <FONT Size=2>22</FONT> Dixerunt ergo ei: quis es ut responsum demus his qui miserunt nos quid dicis de te ipso. <FONT Size=2>23</FONT> Ait: ego vox clamantis in deserto dirigite viam Domini sicut dixit Esaias propheta. <FONT Size=2>24</FONT> Et qui missi fuerant erant ex Pharisaeis <FONT Size=2>25</FONT> et interrogaverunt eum et dixerunt ei: quid ergo baptizas si tu non es Christus neque Helias neque propheta? <FONT Size=2>26</FONT> Respondit eis Iohannes dicens: ego baptizo in aqua; medius autem vestrum stetit quem vos non scitis. <FONT Size=2>27</FONT> Ipse est qui post me venturus est qui ante me factus est cuius ego non sum dignus ut solvam eius corrigiam calciamenti. <FONT Size=2>28</FONT> Haec in Bethania facta sunt trans Iordanen ubi erat Iohannes baptizans.
<P>
 <FONT Size=2>29</FONT> Altera die videt Iohannes Iesum venientem ad se et ait: "Ecce agnus Dei qui tollit peccatum mundi. <FONT Size=2>30</FONT> Hic est de quo dixi post me venit vir qui ante me factus est quia prior me erat. <FONT Size=2>31</FONT> Et ego nesciebam eum, sed ut manifestaretur Israhel, propterea veni ego in aqua baptizans." <FONT Size=2>32</FONT> Et testimonium perhibuit Iohannes dicens quia "Vidi Spiritum descendentem quasi columbam de caelo et mansit super eum; <FONT Size=2>33</FONT> et ego nesciebam eum sed qui misit me baptizare in aqua ille mihi dixit: 'Super quem videris Spiritum descendentem et manentem, super eum hic est qui baptizat in Spiritu Sancto.' <FONT Size=2>34</FONT> Et ego vidi et testimonium perhibui quia hic est Filius Dei."
<P>
<FONT Size=2>35</FONT> Altera die iterum stabat Iohannes et ex discipulis eius duo, <FONT Size=2>36</FONT> et respiciens Iesum ambulantem dicit: "Ecce agnus Dei." <FONT Size=2>37</FONT> Et audierunt eum duo discipuli loquentem et secuti sunt Iesum. <FONT Size=2>38</FONT> Conversus autem Iesus et videns eos sequentes dicit eis: "Quid quaeritis?" Qui dixerunt ei: "Rabbi (quod dicitur interpretatum magister) ubi habitas?" <FONT Size=2>39</FONT> Dicit eis: "Venite et videte". Venerunt et viderunt ubi maneret, et apud eum manserunt die illo; hora autem erat quasi decima.
<P>
<FONT Size=2>40</FONT> Erat autem Andreas, frater Simonis Petri, unus ex duobus qui audierant ab Iohanne et secuti fuerant eum. 41 Invenit hic primum fratrem suum Simonem et dicit ei: "Invenimus Messiam (quod est interpretatum Christus); <FONT Size=2>42</FONT> et adduxit eum ad Iesum. Intuitus autem eum, Iesus dixit: "Tu es Simon filius Iohanna; tu vocaberis Cephas (quod interpretatur Petrus). <FONT Size=2>43</FONT> In crastinum voluit exire in Galilaeam et invenit Philippum et dicit ei Iesus: "Sequere me." <FONT Size=2>44</FONT> Erat autem Philippus a Bethsaida, civitate Andreae et Petri. <FONT Size=2>45</FONT> Invenit Philippus Nathanahel et dicit ei: "Quem scripsit Moses in lege et prophetae invenimus, Iesum filium Ioseph a Nazareth." <FONT Size=2>46</FONT> Et dixit ei Nathanahel: "A Nazareth potest aliquid boni esse?" Dicit ei Philippus: "Veni et vide". <FONT Size=2>47</FONT> Vidit Iesus Nathanahel venientem ad se et dicit: "De eo ecce vere Israhelita in quo dolus non est." <FONT Size=2>48</FONT> Dicit ei Nathanahel: "Unde me nosti?" Respondit Iesus et dixit ei: "Priusquam te Philippus vocaret, cum esses sub ficu, vidi te." <FONT Size=2>49</FONT> Respondit ei Nathanahel et ait: "Rabbi tu es Filius Dei, tu es rex Israhel." <FONT Size=2>50</FONT> Respondit Iesus et dixit ei: "Quia dixi tibi 'vidi te sub ficu' credis? Maius his videbis." <FONT Size=2>51</FONT> Et dicit ei: "Amen, amen dico vobis videbitis caelum apertum et angelos Dei ascendentes et descendentes supra Filium hominis."
<P>
<A NAME="2"></A><FONT SIZE=5>2</FONT> Et die tertio nuptiae factae sunt in Cana Galilaeae, et erat mater Iesu ibi. <FONT Size=2>2</FONT> Vocatus est autem ibi et Iesus et discipuli eius ad nuptias. <FONT Size=2>3</FONT> Et deficiente vino dicit mater Iesu ad eum: "Vinum non habent". <FONT Size=2>4</FONT> Et dicit ei Iesus: "Quid mihi et tibi est mulier? Nondum venit hora mea." <FONT Size=2>5</FONT> Dicit mater eius ministris: "Quodcumque dixerit vobis, facite." <FONT Size=2>6</FONT> Erant autem ibi lapideae hydriae sex positae secundum purificationem Iudaeorum, capientes singulae metretas binas vel ternas. <FONT Size=2>7</FONT> Dicit eis Iesus: "Implete hydrias aqua". Et impleverunt eas usque ad summum. <FONT Size=2>8</FONT> Et dicit eis Iesus: "Haurite nunc et ferte architriclino". Et tulerunt. <FONT Size=2>9</FONT> Ut autem gustavit architriclinus aquam vinum factam et non sciebat unde esset; ministri autem sciebant qui haurierant aquam. Vocat sponsum architriclinus <FONT Size=2>10</FONT> et dicit ei: "Omnis homo primum bonum vinum ponit et cum inebriati fuerint tunc id quod deterius est. Tu servasti bonum vinum usque adhuc." <FONT Size=2>11</FONT> Hoc fecit initium signorum Iesus in Cana Galilaeae et manifestavit gloriam suam et crediderunt in eum discipuli eius.
<P>
<FONT Size=2>12</FONT> Post hoc descendit Capharnaum ipse et mater eius et fratres eius et discipuli eius et ibi manserunt non multis diebus. <FONT Size=2>13</FONT> Et prope erat pascha Iudaeorum et ascendit Hierosolyma Iesus <FONT Size=2>14</FONT> et invenit in templo vendentes boves et oves et columbas et nummularios sedentes; <FONT Size=2>15</FONT> et cum fecisset quasi flagellum de funiculis, omnes eiecit de templo, oves quoque et boves, et nummulariorum effudit aes et mensas subvertit; <FONT Size=2>16</FONT> et his qui columbas vendebant dixit: "Auferte ista hinc! Nolite facere domum Patris mei domum negotiationis." <FONT Size=2>17</FONT> Recordati vero sunt discipuli eius quia scriptum est: "Zelus domus tuae comedit me". <FONT Size=2>18</FONT> Responderunt ergo Iudaei et dixerunt ei: "Quod signum ostendis nobis quia haec facis?" <FONT Size=2>19</FONT> Respondit Iesus et dixit eis: "Solvite templum hoc et in tribus diebus excitabo illud." <FONT Size=2>20</FONT> Dixerunt ergo Iudaei: "Quadraginta et sex annis aedificatum est templum hoc et tu tribus diebus excitabis illud?" <FONT Size=2>21</FONT> Ille autem dicebat de templo corporis sui. <FONT Size=2>22</FONT> Cum ergo resurrexisset a mortuis, recordati sunt discipuli eius quia hoc dicebat et crediderunt scripturae et sermoni quem dixit Iesus.
<P>
<FONT Size=2>23</FONT> Cum autem esset Hierosolymis in pascha in die festo multi crediderunt in nomine eius, videntes signa eius quae faciebat. <FONT Size=2>24</FONT> Ipse autem Iesus non credebat semet ipsum eis, eo quod ipse nosset omnes, <FONT Size=2>25</FONT> et quia opus ei non erat, ut quis testimonium perhiberet de homine; ipse enim sciebat quid esset in homine.

<P>
<A NAME="3"></A><FONT SIZE=5>3 </FONT>Erat autem homo ex Pharisaeis, Nicodemus nomine, princeps Iudaeorum. <FONT Size=2>2</FONT> Hic venit ad eum nocte et dixit ei: "Rabbi, scimus quia a Deo venisti magister. Nemo enim potest haec signa facere quae tu facis nisi fuerit Deus cum eo." <FONT Size=2>3</FONT> Respondit Iesus et dixit ei: "Amen, amen dico tibi: nisi quis natus fuerit denuo non potest videre regnum Dei". <FONT Size=2>4</FONT> Dicit ad eum Nicodemus: "Quomodo potest homo nasci cum senex sit? Numquid potest in ventrem matris suae iterato introire et nasci?" <FONT Size=2>5</FONT> Respondit Iesus: "Amen, amen dico tibi: nisi quis renatus fuerit ex aqua et Spiritu non potest introire in regnum Dei. <FONT Size=2>6</FONT> Quod natum est ex carne caro est et quod natum est ex Spiritu spiritus est. <FONT Size=2>7</FONT> Non mireris quia dixi tibi oportet vos nasci denuo. <FONT Size=2>8</FONT> Spiritus ubi vult spirat et vocem eius audis sed non scis unde veniat et quo vadat; sic est omnis qui natus est ex Spiritu." <FONT Size=2>9</FONT> Respondit Nicodemus et dixit ei: "Quomodo possunt haec fieri?" <FONT Size=2>10</FONT> Respondit Iesus et dixit ei: "Tu es magister Israhel et haec ignoras? <FONT Size=2>11</FONT> Amen, amen dico tibi quia quod scimus loquimur et quod vidimus testamur et testimonium nostrum non accipitis. <FONT Size=2>12</FONT> Si terrena dixi vobis et non creditis quomodo si dixero vobis caelestia credetis? <FONT Size=2>13</FONT> Et nemo ascendit in caelum nisi qui descendit de caelo, Filius hominis qui est in caelo. <FONT Size=2>14</FONT> Et sicut Moses exaltavit serpentem in deserto, ita exaltari oportet Filium hominis <FONT Size=2>15</FONT> ut omnis qui credit in ipso non pereat sed habeat vitam aeternam. <FONT Size=2>16</FONT> Sic enim dilexit Deus mundum ut Filium suum unigenitum daret ut omnis qui credit in eum non pereat sed habeat vitam aeternam. <FONT Size=2>17</FONT> Non enim misit Deus Filium suum in mundum ut iudicet mundum sed ut salvetur mundus per ipsum. <FONT Size=2>18</FONT> Qui credit in eum non iudicatur; qui autem non credit iam iudicatus est, quia non credidit in nomine unigeniti Filii Dei. <FONT Size=2>19</FONT> Hoc est autem iudicium quia lux venit in mundum et dilexerunt homines magis tenebras quam lucem; erant enim eorum mala opera. <FONT Size=2>20</FONT> Omnis enim qui mala agit odit lucem et non venit ad lucem ut non arguantur opera eius; <FONT Size=2>21</FONT> qui autem facit veritatem venit ad lucem ut manifestentur eius opera quia in Deo sunt facta."
<P>
<FONT Size=2>22</FONT> Post haec venit Iesus et discipuli eius in Iudaeam terram et illic demorabatur cum eis et baptizabat. <FONT Size=2>23</FONT> Erat autem et Iohannes baptizans in Aenon iuxta Salim quia aquae multae erant illic et adveniebant et baptizabantur; <FONT Size=2>24</FONT> nondum enim missus fuerat in carcerem Iohannes.
<P>
<FONT Size=2>25</FONT> Facta est ergo quaestio ex discipulis Iohannis cum Iudaeis de purificatione. <FONT Size=2>26</FONT> Et venerunt ad Iohannem et dixerunt ei: "Rabbi, qui erat tecum trans Iordanen cui tu testimonium perhibuisti, ecce hic baptizat et omnes veniunt ad eum." <FONT Size=2>27</FONT> Respondit Iohannes et dixit: "Non potest homo accipere quicquam nisi fuerit ei datum de caelo. <FONT Size=2>28</FONT> Ipsi vos mihi testimonium perhibetis quod dixerim: ego non sum Christus sed quia missus sum ante illum. <FONT Size=2>29</FONT> Qui habet sponsam sponsus est; amicus autem sponsi, qui stat et audit eum, gaudio gaudet propter vocem sponsi. Hoc ergo gaudium meum impletum est. <FONT Size=2>30</FONT> Illum oportet crescere, me autem minui." 
<P>
<FONT Size=2>31</FONT> Qui desursum venit supra omnes est; qui est de terra de terra est et de terra loquitur. Qui de caelo venit supra omnes est; <FONT Size=2>32</FONT> et quod vidit et audivit hoc testatur et testimonium eius nemo accipit. <FONT Size=2>33</FONT> Qui accipit eius testimonium signavit quia Deus verax est. <FONT Size=2>34</FONT> Quem enim misit Deus, verba Dei loquitur, non enim ad mensuram dat Deus Spiritum. <FONT Size=2>35</FONT> Pater diligit Filium et omnia dedit in manu eius. <FONT Size=2>36</FONT> Qui credit in Filium habet vitam aeternam; qui autem incredulus est Filio, non videbit vitam sed ira Dei manet super eum.
<P>
<A NAME="4"></A><FONT SIZE=5>4</FONT> Ut ergo cognovit Iesus quia audierunt Pharisaei quia Iesus plures discipulos facit et baptizat quam Iohannes-- <FONT Size=2>2</FONT> quamquam Iesus non baptizaret sed discipuli eius-- <FONT Size=2>3</FONT> reliquit Iudaeam et abiit iterum in Galilaeam. <FONT Size=2>4</FONT> Oportebat autem eum transire per Samariam. <FONT Size=2>5</FONT> Venit ergo in civitatem Samariae, quae dicitur Sychar, iuxta praedium quod dedit Iacob Ioseph filio suo. <FONT Size=2>6</FONT> Erat autem ibi fons Iacob. Iesus ergo fatigatus ex itinere sedebat sic super fontem; hora erat quasi sexta. <FONT Size=2>7</FONT> Venit mulier de Samaria haurire aquam. Dicit ei Iesus: "Da mihi bibere"; <FONT Size=2>8</FONT> discipuli enim eius abierant in civitatem ut cibos emerent. <FONT Size=2>9</FONT> Dicit ergo ei mulier illa Samaritana: "Quomodo tu Iudaeus cum sis, bibere a me poscis, quae sum mulier samaritana?" Non enim coutuntur Iudaei Samaritanis. <FONT Size=2>10</FONT> Respondit Iesus et dixit ei "Si scires donum Dei et quis est qui dicit tibi 'da mihi bibere,' tu forsitan petisses ab eo et dedisset tibi aquam vivam." <FONT Size=2>11</FONT> Dicit ei mulier: "Domine, neque in quo haurias habes et puteus altus est; unde ergo habes aquam vivam? <FONT Size=2>12</FONT> Numquid tu maior es patre nostro Iacob qui dedit nobis puteum et ipse ex eo bibit et filii eius et pecora eius?" <FONT Size=2>13</FONT> Respondit Iesus et dixit ei: "Omnis qui bibit ex aqua hac sitiet iterum; qui autem biberit ex aqua quam ego dabo, ei non sitiet in aeternum. <FONT Size=2>14</FONT> Sed aqua quam dabo ei fiet in eo fons aquae salientis in vitam aeternam." <FONT Size=2>15</FONT> Dicit ad eum mulier: "Domine, da mihi hanc aquam ut non sitiam neque veniam huc haurire." <FONT Size=2>16</FONT> Dicit ei Iesus: "Vade, voca virum tuum et veni huc." <FONT Size=2>17</FONT> Respondit mulier et dixit: "Non habeo virum." Dicit ei Iesus: "Bene dixisti quia non habeo virum; <FONT Size=2>18</FONT> quinque enim viros habuisti et nunc quem habes non est tuus vir. Hoc vere dixisti."
<P>
<FONT Size=2>19</FONT> Dicit ei mulier: "Domine, video quia propheta es tu. <FONT Size=2>20</FONT> Patres nostri in monte hoc adoraverunt et vos dicitis quia Hierosolymis est locus ubi adorare oportet." <FONT Size=2>21</FONT> Dicit ei Iesus: "Mulier, crede mihi quia veniet hora quando neque in monte hoc neque in Hierosolymis adorabitis Patrem. <FONT Size=2>22</FONT> Vos adoratis quod nescitis, nos adoramus quod scimus quia salus ex Iudaeis est. <FONT Size=2>23</FONT> Sed venit hora, et nunc est, quando veri adoratores adorabunt Patrem in spiritu et veritate; nam et Pater tales quaerit qui adorent eum. <FONT Size=2>24</FONT> Spiritus est Deus et eos qui adorant eum in spiritu et veritate oportet adorare." <FONT Size=2>25</FONT> Dicit ei mulier: "Scio quia Messias venit qui dicitur Christus. Cum ergo venerit ille nobis adnuntiabit omnia". <FONT Size=2>26</FONT> Dicit ei Iesus: "Ego sum qui loquor tecum." <FONT Size=2>27</FONT> Et continuo venerunt discipuli eius et mirabantur quia cum muliere loquebatur; nemo tamen dixit "quid quaeris?" aut "quid loqueris cum ea?" <FONT Size=2>28</FONT> Reliquit ergo hydriam suam mulier et abiit in civitatem et dicit illis hominibus: <FONT Size=2>29</FONT> "Venite, videte hominem qui dixit mihi omnia quaecumque feci. Numquid ipse est Christus?" <FONT Size=2>30</FONT> Exierunt de civitate et veniebant ad eum. <FONT Size=2>31</FONT> Interea rogabant eum discipuli dicentes: "Rabbi, manduca." <FONT Size=2>32</FONT> Ille autem dixit eis: "Ego cibum habeo manducare quem vos nescitis." <FONT Size=2>33</FONT> Dicebant ergo discipuli ad invicem "numquid aliquis adtulit ei manducare?" <FONT Size=2>34</FONT> Dicit eis Iesus: "Meus cibus est ut faciam voluntatem eius qui misit me ut perficiam opus eius. <FONT Size=2>35</FONT> Nonne vos dicitis quod adhuc quattuor menses sunt et messis venit? Ecce dico vobis levate oculos vestros et videte regiones quia albae sunt iam ad messem; <FONT Size=2>36</FONT> et qui metit mercedem accipit et congregat fructum in vitam aeternam ut et qui seminat simul gaudeat et qui metit. <FONT Size=2>37</FONT> In hoc enim est verbum verum quia alius est qui seminat et alius est qui metit. <FONT Size=2>38</FONT> Ego misi vos metere quod vos non laborastis; alii laboraverunt et vos in laborem eorum introistis." 
<P>
<FONT Size=2>39</FONT> Ex civitate autem illa multi crediderunt in eum Samaritanorum propter verbum mulieris testimonium perhibentis quia dixit mihi omnia quaecumque feci. <FONT Size=2>40</FONT> Cum venissent ergo ad illum Samaritani rogaverunt eum ut ibi maneret; et mansit ibi duos dies <FONT Size=2>41</FONT> et multo plures crediderunt propter sermonem eius. <FONT Size=2>42</FONT> Et mulieri dicebant quia iam non propter tuam loquellam credimus; ipsi enim audivimus et scimus quia hic est vere salvator mundi. <FONT Size=2>43</FONT> Post duos autem dies exiit inde et abiit in Galilaeam. 
<P>
<FONT Size=2>44</FONT> Ipse enim Iesus testimonium perhibuit quia propheta in sua patria honorem non habet. <FONT Size=2>45</FONT> Cum ergo venisset in Galilaeam, exceperunt eum Galilaei cum omnia vidissent quae fecerat Hierosolymis in die festo et ipsi enim venerant in diem festum. <FONT Size=2>46</FONT> Venit ergo iterum in Cana Galilaeae ubi fecit aquam vinum. Et erat quidam regulus cuius filius infirmabatur Capharnaum. <FONT Size=2>47</FONT> Hic cum audisset quia Iesus adveniret a Iudaea in Galilaeam, abiit ad eum et rogabat eum ut descenderet et sanaret filium eius; incipiebat enim mori. <FONT Size=2>48</FONT> Dixit ergo Iesus ad eum: "Nisi signa et prodigia videritis non creditis." <FONT Size=2>49</FONT> Dicit ad eum regulus: "Domine, descende priusquam moriatur filius meus." <FONT Size=2>50</FONT> Dicit ei Iesus: "Vade. Filius tuus vivit." Credidit homo sermoni quem dixit ei Iesus et ibat. <FONT Size=2>51</FONT> Iam autem eo descendente servi occurrerunt ei et nuntiaverunt dicentes quia filius eius viveret. <FONT Size=2>52</FONT> Interrogabat ergo horam ab eis in qua melius habuerit et dixerunt ei quia heri hora septima reliquit eum febris. <FONT Size=2>53</FONT> Cognovit ergo pater quia illa hora erat in qua dixit ei Iesus filius tuus vivit et credidit ipse et domus eius tota. <FONT Size=2>54</FONT> Hoc iterum secundum signum fecit Iesus cum venisset a Iudaea in Galilaeam.
<P>
<A NAME="5"></A><FONT SIZE=5>5</FONT> Post haec erat dies festus Iudaeorum et ascendit Iesus Hierosolymis. <FONT Size=2>2</FONT> Est autem Hierosolymis, super Probatica, piscina quae cognominatur hebraice Bethsaida, quinque porticus habens. <FONT Size=2>3</FONT> In his iacebat multitudo magna languentium, caecorum, claudorum, aridorum expectantium aquae motum. <FONT Size=2>4</FONT> [Angelus autem Domini descendebat secundum tempuam et movebatur aqua. Et qui prior descendisset in piscinam post motionem aquas fiebat a quacumque detineur infirmitate]. <FONT Size=2>5</FONT> Erat autem quidam homo ibi triginta et octo annos habens in infirmitate sua. <FONT Size=2>6</FONT> Hunc cum vidisset Iesus iacentem, et cognovisset quia multum iam tempus habet, dicit ei: "Vis sanus fieri?" <FONT Size=2>7</FONT> Respondit ei languidus: "Domine, hominem non habeo ut, cum turbata fuerit aqua, mittat me in piscinam; dum venio enim ego, alius ante me descendit." <FONT Size=2>8</FONT> Dicit ei Iesus: "Surge, tolle grabattum tuum et ambula." <FONT Size=2>9</FONT> Et statim sanus factus est homo et sustulit grabattum suum et ambulabat.
<P>
Erat autem sabbatum in illo die. <FONT Size=2>10</FONT> Dicebant Iudaei illi, qui sanatus fuerat: "Sabbatum est. Non licet tibi tollere grabattum tuum." <FONT Size=2>11</FONT> Respondit eis: "Qui me fecit sanum, ille mihi dixit: 'Tolle grabattum tuum et ambula.'" <FONT Size=2>12</FONT> Interrogaverunt ergo eum: "Quis est ille homo qui dixit tibi" 'Tolle grabattum tuum et ambula?'" <FONT Size=2>13</FONT> Is autem, qui sanus fuerat effectus, nesciebat quis esset; Iesus enim declinavit turba constituta in loco. <FONT Size=2>14</FONT> Postea invenit eum Iesus in templo et dixit illi: "Ecce sanus factus es; iam noli peccare, ne deterius tibi aliquid contingat." <FONT Size=2>15</FONT> Abiit ille homo et nuntiavit Iudaeis quia Iesus esset qui fecit eum sanum. <FONT Size=2>16</FONT> Propterea persequebantur Iudaei Iesum quia haec faciebat in sabbato. <FONT Size=2>17</FONT> Iesus autem respondit eis: "Pater meus usque modo operatur et ego operor." <FONT Size=2>18</FONT> Propterea ergo magis quaerebant eum Iudaei interficere quia non solum solvebat sabbatum sed et Patrem suum dicebat Deum, aequalem se faciens Deo.
<P>
Respondit itaque Iesus et dixit eis: <FONT Size=2>19</FONT> "Amen amen, dico vobis non potest Filius a se facere quicquam nisi quod viderit Patrem facientem; quaecumque enim ille fecerit, haec et Filius similiter facit. <FONT Size=2>20</FONT> Pater enim diligit Filium et omnia demonstrat ei, quae ipse facit, et maiora his demonstrabit ei opera, ut vos miremini. <FONT Size=2>21</FONT> Sicut enim Pater suscitat mortuos et vivificat, sic et Filius, quos vult, vivificat. <FONT Size=2>22</FONT> Neque enim Pater iudicat quemquam sed iudicium omne dedit Filio, <FONT Size=2>23</FONT> ut omnes honorificent Filium, sicut honorificant Patrem. Qui non honorificat Filium, non honorificat Patrem qui misit illum. <FONT Size=2>24</FONT> Amen, amen dico vobis quia qui verbum meum audit et credit ei, qui misit me, habet vitam aeternam et in iudicium non venit, sed transit a morte in vitam. <FONT Size=2>25</FONT> Amen, amen dico vobis quia venit hora, et nunc est, quando mortui audient vocem Filii Dei et qui audierint vivent. <FONT Size=2>26</FONT> Sicut enim Pater habet vitam in semet ipso, sic dedit et Filio vitam habere in semet ipso; <FONT Size=2>27</FONT> et potestatem dedit ei et iudicium facere, quia Filius hominis est. <FONT Size=2>28</FONT> Nolite mirari hoc, quia venit hora, in qua omnes qui in monumentis sunt audient vocem eius <FONT Size=2>29</FONT> et procedent, qui bona fecerunt in resurrectionem vitae, qui vero mala egerunt in resurrectionem iudicii. <FONT Size=2>30</FONT> Non possum ego a me ipso facere quicquam; sicut audio, iudico, et iudicium meum iustum est quia non quaero voluntatem meam sed voluntatem eius qui misit me.
<P>
<FONT Size=2>31</FONT> Si ego testimonium perhibeo de me, testimonium meum non est verum; <FONT Size=2>32</FONT> alius est qui testimonium perhibet de me, et scio quia verum est testimonium quod perhibet de me. <FONT Size=2>33</FONT> Vos misistis ad Iohannem et testimonium perhibuit veritati; <FONT Size=2>34</FONT> ego autem non ab homine testimonium accipio, sed haec dico ut vos salvi sitis. <FONT Size=2>35</FONT> Ille erat lucerna ardens et lucens, vos autem voluistis exultare ad horam in luce eius. 
<P>
<FONT Size=2>36</FONT> Ego autem habeo testimonium maius Iohanne; opera enim quae dedit mihi Pater ut perficiam, ea ipsa opera quae ego facio testimonium perhibent de me quia Pater me misit; <FONT Size=2>37</FONT> et qui misit me, Pater ipse, testimonium perhibuit de me. Neque vocem eius umquam audistis, neque speciem eius vidistis, <FONT Size=2>38</FONT> et verbum eius non habetis in vobis manens, quia, quem misit ille, huic vos non creditis. <FONT Size=2>39</FONT> Scrutamini scripturas quia vos putatis in ipsis vitam aeternam habere; et illae sunt quae testimonium perhibent de me. <FONT Size=2>40</FONT> Et non vultis venire ad me ut vitam habeatis. 
<P>
<FONT Size=2>41</FONT> Claritatem ab hominibus non accipio, <FONT Size=2>42</FONT> sed cognovi vos quia dilectionem Dei non habetis in vobis. <FONT Size=2>43</FONT> Ego veni in nomine Patris mei, et non accipitis me; si alius venerit in nomine suo, illum accipietis. <FONT Size=2>44</FONT> Quomodo potestis vos credere, qui gloriam ab invicem accipitis, et gloriam, quae a solo est Deo, non quaeritis? <FONT Size=2>45</FONT> Nolite putare quia ego accusaturus sim vos apud Patrem; est qui accuset vos: Moses in quo vos speratis. <FONT Size=2>46</FONT> Si enim crederetis Mosi, crederetis forsitan et mihi; de me enim ille scripsit. <FONT Size=2>47</FONT> Si autem illius litteris non creditis, quomodo meis verbis credetis?"
<P>
<A NAME="6"></A><FONT SIZE=5>6</FONT> Post haec abiit Iesus trans mare Galilaeae quod est Tiberiadis; <FONT Size=2>2</FONT> et sequebatur eum multitudo magna quia videbant signa quae faciebat super his qui infirmabantur. <FONT Size=2>3</FONT> Subiit ergo in montem Iesus et ibi sedebat cum discipulis suis. <FONT Size=2>4</FONT> Erat autem proximum pascha dies festus Iudaeorum. <FONT Size=2>5</FONT> Cum sublevasset ergo oculos Iesus et vidisset quia multitudo maxima venit ad eum, dicit ad Philippum: "Unde ememus panes ut manducent hii?" <FONT Size=2>6</FONT> Hoc autem dicebat temptans eum; ipse enim sciebat quid esset facturus. <FONT Size=2>7</FONT> Respondit ei Philippus: "Ducentorum denariorum panes non sufficiunt eis ut unusquisque modicum quid accipiat". <FONT Size=2>8</FONT> Dicit ei unus ex discipulis eius, Andreas frater Simonis Petri: <FONT Size=2>9</FONT> "Est puer unus hic qui habet quinque panes hordiacios et duos pisces; sed haec quid sunt inter tantos?" <FONT Size=2>10</FONT> Dixit ergo Iesus: "Facite homines discumbere." Erat autem faenum multum in loco. Discubuerunt ergo viri numero quasi quinque milia. <FONT Size=2>11</FONT> Accepit ergo panes Iesus et, cum gratias egisset, distribuit discumbentibus, similiter et ex piscibus, quantum volebant. <FONT Size=2>12</FONT> Ut autem impleti sunt, dixit discipulis suis: "Colligite quae superaverunt fragmenta ne pereant." <FONT Size=2>13</FONT> Collegerunt ergo et impleverunt duodecim cofinos fragmentorum ex quinque panibus hordiaciis, quae superfuerunt his, qui manducaverunt. <FONT Size=2>14</FONT> Illi ergo homines, cum vidissent quod fecerat signum, dicebant quia hic est vere propheta qui venturus est in mundum. <FONT Size=2>15</FONT> Iesus ergo, cum cognovisset quia venturi essent, ut raperent eum et facerent eum regem, fugit iterum in montem ipse solus. 
<P>
<FONT Size=2>16</FONT> Ut autem sero factum est descenderunt discipuli eius ad mare <FONT Size=2>17</FONT> et cum ascendissent navem, venerunt trans mare in Capharnaum. Et tenebrae iam factae erant et non venerat ad eos Iesus. <FONT Size=2>18</FONT> Mare autem vento magno flante exsurgebat. <FONT Size=2>19</FONT> Cum remigassent ergo quasi stadia viginti quinque aut triginta, vident Iesum ambulantem super mare et proximum navi fieri, et timuerunt. <FONT Size=2>20</FONT> Ille autem dicit eis: "Ego sum, nolite timere!" <FONT Size=2>21</FONT> Voluerunt ergo accipere eum in navi et statim fuit navis ad terram quam ibant. <FONT Size=2>22</FONT> Altera die turba quae stabat trans mare vidit quia navicula alia non erat ibi nisi una et quia non introisset cum discipulis suis Iesus in navem sed soli discipuli eius abissen; <FONT Size=2>23</FONT> aliae vero supervenerunt naves a Tiberiade iuxta locum ubi manducaverant panem gratias agente Domino. <FONT Size=2>24</FONT> Cum ergo vidisset turba quia Iesus non esset ibi neque discipuli eius, ascenderunt naviculas et venerunt Capharnaum quaerentes Iesum. 
<P>
<FONT Size=2>25</FONT> Et cum invenissent eum trans mare dixerunt ei: "Rabbi, quando huc venisti?" <FONT Size=2>26</FONT> Respondit eis Iesus et dixit: "Amen, amen dico vobis: Quaeritis me non quia vidistis signa sed quia manducastis ex panibus et saturati estis. <FONT Size=2>27</FONT> Operamini non cibum, qui perit, sed qui permanet in vitam aeternam quem Filius hominis vobis dabit; hunc enim Pater signavit Deus!" <FONT Size=2>28</FONT> Dixerunt ergo ad eum: "Quid faciemus ut operemur opera Dei?" <FONT Size=2>29</FONT> Respondit Iesus et dixit eis: "Hoc est opus Dei ut credatis in eum quem misit ille." <FONT Size=2>30</FONT> Dixerunt ergo ei: "Quod ergo tu facis signum ut videamus et credamus tibi? Quid operaris? <FONT Size=2>31</FONT> Patres nostri manna manducaverunt in deserto sicut scriptum est: 'Panem de caelo dedit eis manducare.'" <FONT Size=2>32</FONT> Dixit ergo eis Iesus: "Amen, amen dico vobis: Non Moses dedit vobis panem de caelo, sed Pater meus dat vobis panem de caelo verum: <FONT Size=2>33</FONT> Panis enim Dei est qui descendit de caelo et dat vitam mundo." <FONT Size=2>34</FONT> Dixerunt ergo ad eum: "Domine, semper da nobis panem hunc." <FONT Size=2>35</FONT> Dixit autem eis Iesus: "Ego sum panis vitae. Qui veniet ad me non esuriet et qui credit in me non sitiet umquam. <FONT Size=2>36</FONT> Sed dixi vobis quia et vidistis me, et non creditis. <FONT Size=2>37</FONT> Omne quod dat mihi Pater ad me veniet; et eum qui venit ad me non eiciam foras, <FONT Size=2>38</FONT> quia descendi de caelo non ut faciam voluntatem meam sed voluntatem eius qui misit me. <FONT Size=2>39</FONT> Haec est autem voluntas eius qui misit me, ut omne quod dedit mihi non perdam ex eo sed resuscitem illum novissimo die. <FONT Size=2>40</FONT> Haec est enim voluntas Patris mei qui misit me ut omnis qui videt Filium et credit in eum habeat vitam aeternam et resuscitabo ego eum in novissimo die."
<P>
<FONT Size=2>41</FONT> Murmurabant ergo Iudaei de illo quia dixisset: "ego sum panis qui de caelo descendi." <FONT Size=2>42</FONT> Et dicebant: "Nonne hic est Iesus filius Ioseph, cuius nos novimus patrem et matrem? Quomodo ergo dicit hic quia de caelo descendi? <FONT Size=2>43</FONT> Respondit ergo Iesus et dixit eis: "Nolite murmurare in invicem. <FONT Size=2>44</FONT> Nemo potest venire ad me nisi Pater qui misit me traxerit eum; et ego resuscitabo eum novissimo die. <FONT Size=2>45</FONT> Est scriptum in prophetis: 'Et erunt omnes docibiles Dei.' Omnis, qui audivit a Patre et didicit, venit ad me. <FONT Size=2>46</FONT> Non quia Patrem vidit quisquam, nisi is qui est a Deo, hic vidit Patrem. <FONT Size=2>47</FONT> Amen, amen dico vobis: Qui credit, in me habet vitam aeternam.
<P>
<FONT Size=2>48</FONT> Ego sum panis vitae. <FONT Size=2>49</FONT> Patres vestri manducaverunt in deserto manna et mortui sunt. <FONT Size=2>50</FONT> Hic est panis de caelo descendens ut, si quis ex ipso manducaverit, non moriatur. <FONT Size=2>51</FONT> Ego sum panis vivus qui de caelo descendi. <FONT Size=2>52</FONT> Si quis manducaverit ex hoc pane, vivet in aeternum; et panis, quem ego dabo, caro mea est pro mundi vita."
<P>
<FONT Size=2>53</FONT> Litigabant ergo Iudaei ad invicem dicentes: "Quomodo potest hic nobis carnem suam dare ad manducandum?" <FONT Size=2>54</FONT> Dixit ergo eis Iesus: "Amen, amen dico vobis: nisi manducaveritis carnem Filii hominis et biberitis eius sanguinem, non habetis vitam in vobis. <FONT Size=2>55</FONT> Qui manducat meam carnem et bibit meum sanguinem habet vitam aeternam et ego resuscitabo eum in novissimo die. <FONT Size=2>56</FONT> Caro enim mea vere est cibus et sanguis meus vere est potus. <FONT Size=2>57</FONT> Qui manducat meam carnem et bibit meum sanguinem in me manet et ego in illo. <FONT Size=2>58</FONT> Sicut misit me vivens Pater et ego vivo propter Patrem et qui manducat me et ipse vivet propter me. <FONT Size=2>59</FONT> Hic est panis qui de caelo descendit. Non sicut manducaverunt patres vestri manna et mortui sunt qui manducat hunc panem vivet in aeternum. 
<P>
<FONT Size=2>60</FONT> Haec dixit in synagoga, docens in Capharnaum. <FONT Size=2>61</FONT> Multi ergo audientes ex discipulis eius dixerunt: "Durus est hic sermo. Quis potest eum audire?" <FONT Size=2>62</FONT> Sciens autem Iesus apud semet ipsum quia murmurarent, de hoc discipuli eius dixit eis: "Hoc vos scandalizat? <FONT Size=2>63</FONT> Si ergo videritis Filium hominis ascendentem ubi erat prius? <FONT Size=2>64</FONT> Spiritus est qui vivificat; caro non prodest quicquam; verba quae ego locutus sum vobis spiritus et vita sunt. <FONT Size=2>65</FONT> Sed sunt quidam ex vobis, qui non credunt." Sciebat enim ab initio Iesus, qui essent credentes, et quis traditurus esset eum. <FONT Size=2>66</FONT> Et dicebat: "Propterea dixi vobis quia nemo potest venire ad me nisi fuerit ei datum a Patre meo." 
<P>
<FONT Size=2>67</FONT> Ex hoc multi discipulorum eius abierunt retro et iam non cum illo ambulabant. <FONT Size=2>68</FONT> Dixit ergo Iesus ad Duodecim: "Numquid et vos vultis abire?" <FONT Size=2>69</FONT> Respondit ergo ei Simon Petrus: "Domine, ad quem ibimus? Verba vitae aeternae habes; <FONT Size=2>70</FONT> et nos credidimus et cognovimus quia tu es Christus Filius Dei." <FONT Size=2>71</FONT> Respondit eis Iesus: "Nonne ego vos Duodecim elegi? Et ex vobis unus diabolus est." <FONT Size=2>72</FONT> Dicebat autem Iudam Simonis Scariotis: hic enim erat traditurus eum, cum esset unus ex Duodecim. 
<P>
<A NAME="7"></A><FONT SIZE=5>7</FONT> Post haec ambulabat Iesus in Galilaeam; non enim volebat in Iudaeam ambulare quia quaerebant eum Iudaei interficere.
<P>
<FONT Size=2>2</FONT> Erat autem in proximo dies festus Iudaeorum Scenopegia. <FONT Size=2>3</FONT> Dixerunt autem ad eum fratres eius: "Transi hinc et vade in Iudaeam ut et discipuli tui videant opera tua quae facis. <FONT Size=2>4</FONT> Nemo quippe in occulto quid facit et quaerit ipse in palam esse. Si haec facis manifesta te ipsum mundo." <FONT Size=2>5</FONT> Neque enim fratres eius credebant in eum. <FONT Size=2>6</FONT> Dicit ergo eis Iesus: "Tempus meum nondum advenit, tempus autem vestrum semper est paratum. <FONT Size=2>7</FONT> Non potest mundus odisse vos, me autem odit quia ego testimonium perhibeo de illo quia opera eius mala sunt. <FONT Size=2>8</FONT> Vos ascendite ad diem festum hunc, ego non ascendo ad diem festum istum quia meum tempus nondum impletum est." <FONT Size=2>9</FONT> Haec cum dixisset ipse mansit in Galilaea.
<P>
<FONT Size=2>10</FONT> Ut autem ascenderunt fratres eius tunc et ipse ascendit ad diem festum, non manifeste sed quasi in occulto. <FONT Size=2>11</FONT> Iudaei ergo quaerebant eum in die festo et dicebant: "Ubi est ille?" <FONT Size=2>12</FONT> Et murmur multus de eo erat in turba; quidam enim dicebant: "Bonus est!"; alii autem dicebant: "Non, sed seducit turbas!" <FONT Size=2>13</FONT> Nemo tamen palam loquebatur de illo propter metum Iudaeorum. 
<P>
<FONT Size=2>14</FONT> Iam autem die festo mediante, ascendit Iesus in templum et docebat. <FONT Size=2>15</FONT> Et mirabantur Iudaei dicentes: "Quomodo hic litteras scit cum non didicerit?" <FONT Size=2>16</FONT> Respondit eis Iesus et dixit: "Mea doctrina non est mea sed eius qui misit me. <FONT Size=2>17</FONT> Si quis voluerit voluntatem eius facere, cognoscet de doctrina utrum ex Deo sit an ego a me ipso loquar. <FONT Size=2>18</FONT> Qui a semet ipso loquitur gloriam propriam quaerit; qui autem quaerit gloriam eius qui misit illum hic verax est et iniustitia in illo non est. <FONT Size=2>19</FONT> Nonne Moses dedit vobis legem et nemo ex vobis facit legem. <FONT Size=2>20</FONT> Quid me quaeritis interficere?" Respondit turba et dixit: "Daemonium habes! Quis te quaerit interficere?" <FONT Size=2>21</FONT> Respondit Iesus et dixit eis: "Unum opus feci et omnes miramini. <FONT Size=2>22</FONT> Propterea Moses dedit vobis circumcisionem -- non quia ex Mose est sed ex patribus -- et in sabbato circumciditis hominem. <FONT Size=2>23</FONT> Si circumcisionem accipit homo in sabbato, ut non solvatur lex Mosi, mihi indignamini quia totum hominem sanum feci in sabbato? <FONT Size=2>24</FONT> Nolite iudicare secundum faciem sed iustum iudicium iudicate."
<P>
<FONT Size=2>25</FONT> Dicebant ergo quidam ex Hierosolymis: "Nonne hic est quem quaerunt interficere? <FONT Size=2>26</FONT> Et ecce palam loquitur et nihil ei dicunt. Numquid vere cognoverunt principes quia hic est Christus?" <FONT Size=2>27</FONT> Sed hunc scimus unde sit. Christus autem cum venerit nemo scit unde sit. <FONT Size=2>28</FONT> Clamabat ergo docens in templo Iesus et dicens: "Et me scitis et unde sim scitis. Et a me ipso non veni, sed est verus, qui misit me quem vos non scitis. <FONT Size=2>29</FONT> Ego scio eum, quia ab ipso sum et ipse me misit." <FONT Size=2>30</FONT> Quaerebant ergo eum adprehendere et nemo misit in illum manus quia nondum venerat hora eius. <FONT Size=2>31</FONT> De turba autem multi crediderunt in eum et dicebant: "Christus cum venerit numquid plura signa faciet quam quae hic facit?" 
<P>
<FONT Size=2>32</FONT> Audierunt Pharisaei turbam murmurantem de illo haec et miserunt principes et Pharisaei ministros ut adprehenderent eum. <FONT Size=2>33</FONT> Dixit ergo Iesus: "Adhuc modicum tempus vobiscum sum et vado ad eum qui misit me. <FONT Size=2>34</FONT> Quaeretis me et non invenietis; et ubi sum ego, vos non potestis venire." <FONT Size=2>35</FONT> Dixerunt ergo Iudaei ad se ipsos: "Quo hic iturus est, quia non inveniemus eum? Numquid in dispersionem gentium iturus est et docturus gentes? <FONT Size=2>36</FONT> Quis est hic sermo quem dixit: 'Quaeretis me et non invenietis' et 'ubi sum ego non potestis venire.'"
<P>
<FONT Size=2>37</FONT> In novissimo autem die magno festivitatis stabat Iesus et clamabat dicens: "Si quis sitit, veniat ad me et bibat, <FONT Size=2>38</FONT> qui credit in me. Sicut dixit scriptura, flumina de ventre eius fluent aquae vivae." <FONT Size=2>39</FONT> Hoc autem dixit de Spiritu quem accepturi erant credentes in eum. Non enim erat Spiritus quia Iesus nondum fuerat glorificatus. 
<P>
<FONT Size=2>40</FONT> Ex illa ergo turba, cum audissent hos sermones eius, dicebant: "Hic est vere propheta!" <FONT Size=2>41</FONT> Alii dicebant: "Hic est Christus!" Quidam autem dicebant: "Numquid a Galilaea Christus venit? <FONT Size=2>42</FONT> Nonne scriptura dicit quia ex semine David et Bethleem castello, ubi erat David, venit Christus? <FONT Size=2>43</FONT> Dissensio itaque facta est in turba propter eum. 
<P>
<FONT Size=2>44</FONT> Quidam autem ex ipsis volebant adprehendere eum, sed nemo misit super illum manus. <FONT Size=2>45</FONT> Venerunt ergo ministri ad pontifices et Pharisaeos, et dixerunt eis illi: "Quare non adduxistis eum? <FONT Size=2>46</FONT> Responderunt ministri: "Numquam sic locutus est homo sicut hic homo." <FONT Size=2>47</FONT> Responderunt ergo eis Pharisaei: "Numquid et vos seducti estis? <FONT Size=2>48</FONT> Numquid aliquis ex principibus credidit in eum aut ex Pharisaeis? <FONT Size=2>49</FONT> Sed turba haec quae non novit legem maledicti sunt!" <FONT Size=2>50</FONT> Dicit Nicodemus ad eos, ille qui venit ad eum nocte, qui unus erat ex ipsis: <FONT Size=2>51</FONT> "Numquid lex nostra iudicat hominem, nisi audierit ab ipso prius et cognoverit quid faciat?" <FONT Size=2>52</FONT> Responderunt et dixerunt ei: "Numquid et tu Galilaeus es? Scrutare et vide quia propheta a Galilaea non surgit!" <FONT Size=2>53</FONT> Et reversi sunt unusquisque in domum suam.   
<P>
<A NAME="8"></A><FONT SIZE=5>8</FONT> Iesus autem perrexit in montem Oliveti. <FONT Size=2>2</FONT>  Et diluculo iterum venit in templum et omnis populus venit ad eum et sedens docebat eos. <FONT Size=2>3</FONT> Adducunt autem scribae et Pharisaei mulierem in adulterio deprehensam et statuerunt eam in medio; <FONT Size=2>4</FONT> et dixerunt ei: "Magister, haec mulier modo deprehensa est in adulterio. <FONT Size=2>5</FONT> In lege autem Moses mandavit nobis huiusmodi lapidare; tu ergo quid dicis?" <FONT Size=2>6</FONT> Haec autem dicebant temptantes eum ut possent accusare eum. Iesus autem inclinans se deorsum digito scribebat in terra. <FONT Size=2>7</FONT> Cum autem perseverarent interrogantes eum, erexit se et dixit eis: "Qui sine peccato est vestrum, primus in illam lapidem mittat." <FONT Size=2>8</FONT> Et iterum se inclinans scribebat in terra. <FONT Size=2>9</FONT> Audientes autem unus post unum exiebant, incipientes a senioribus, et remansit solus, et mulier in medio stans. <FONT Size=2>10</FONT> Erigens autem se Iesus dixit ei: "Mulier, ubi sunt? Nemo te condemnavit? <FONT Size=2>11</FONT> Quae dixit: "Nemo, Domine." Dixit autem Iesus:  "Nec ego te condemnabo. Vade et amplius iam noli peccare." 
<P>
<FONT Size=2>12</FONT> Iterum ergo locutus est eis Iesus dicens: "Ego sum lux mundi; qui sequitur me non ambulabit in tenebris sed habebit lucem vitae. <FONT Size=2>13</FONT> Dixerunt ergo ei Pharisaei: "Tu de te ipso testimonium perhibes; testimonium tuum non est verum. <FONT Size=2>14</FONT> "Respondit Iesus et dixit eis: "Et si ego testimonium perhibeo de me ipso, verum est testimonium meum quia scio unde veni et quo vado; vos autem nescitis unde venio aut quo vado. <FONT Size=2>15</FONT> Vos secundum carnem iudicatis; ego non iudico quemquam. <FONT Size=2>16</FONT> Et si iudico ego, iudicium meum verum est quia solus non sum sed ego et qui me misit Pater. <FONT Size=2>17</FONT> Et in lege vestra scriptum est quia duorum hominum testimonium verum est. <FONT Size=2>18</FONT> Ego sum qui testimonium perhibeo de me ipso, et testimonium perhibet de me qui misit me, Pater." <FONT Size=2>19</FONT> Dicebant ergo ei: "Ubi est Pater tuus?" Respondit Iesus: "Neque me scitis neque Patrem meum; si me sciretis, forsitan et Patrem meum sciretis." <FONT Size=2>20</FONT> Haec verba locutus est in gazofilacio docens in templo; et nemo adprehendit eum, quia necdum venerat hora eius.
<P>
<FONT Size=2>21</FONT> Dixit ergo iterum eis Iesus: "Ego vado, et quaeretis me et in peccato vestro moriemini! Quo ego vado, vos non potestis venire." <FONT Size=2>22</FONT> Dicebant ergo Iudaei: "Numquid interficiet semet ipsum quia dicit: 'Quo ego vado, vos non potestis venire'?" <FONT Size=2>23</FONT> Et dicebat eis: "Vos de deorsum estis, ego de supernis sum; vos de mundo hoc estis, ego non sum de hoc mundo. <FONT Size=2>24</FONT> Dixi ergo vobis quia moriemini in peccatis vestris; si enim non credideritis quia ego sum, moriemini in peccato vestro." <FONT Size=2>25</FONT> Dicebant ergo ei: "Tu quis es?" Dixit eis Iesus: "Principium quia et loquor vobis. <FONT Size=2>26</FONT> Multa habeo de vobis loqui et iudicare; sed qui misit me verax est et ego, quae audivi ab eo, haec loquor in mundo." <FONT Size=2>27</FONT> Et non cognoverunt quia Patrem eis dicebat. <FONT Size=2>28</FONT> Dixit ergo eis Iesus: "Cum exaltaveritis Filium hominis, tunc cognoscetis quia ego sum, et a me ipso facio nihil, sed, sicut docuit me Pater, haec loquor. <FONT Size=2>29</FONT> "Et qui me misit, mecum est; non reliquit me solum, quia ego, quae placita sunt ei, facio semper." <FONT Size=2>30</FONT> Haec illo loquente, multi crediderunt in eum. 
<P>
<FONT Size=2>31</FONT> Dicebat ergo Iesus ad eos, qui crediderunt ei, Iudaeos: "Si vos manseritis in sermone meo, vere discipuli mei eritis <FONT Size=2>32</FONT> et cognoscetis veritatem, et veritas liberabit vos." <FONT Size=2>33</FONT> Responderunt ei: "Semen Abrahae sumus et nemini servivimus umquam! "Quomodo tu dicis: 'Liberi eritis?'" <FONT Size=2>34</FONT> Respondit eis Iesus: "Amen, amen dico vobis quia omnis qui facit peccatum, servus est peccati. <FONT Size=2>35</FONT> Servus autem non manet in domo in aeternum; filius manet in aeternum. <FONT Size=2>36</FONT> Si ergo Filius vos liberaverit, vere liberi eritis. <FONT Size=2>37</FONT> Scio quia filii Abrahae estis; sed quaeritis me interficere quia sermo meus non capit in vobis. <FONT Size=2>38</FONT> Ego quod vidi apud Patrem loquor; et vos quae vidistis apud patrem vestrum facitis." <FONT Size=2>39</FONT> Responderunt et dixerunt ei: "Pater noster Abraham est." Dicit eis Iesus: "Si filii Abrahae estis, opera Abrahae facite. <FONT Size=2>40</FONT> Nunc autem quaeritis me interficere, hominem qui veritatem vobis locutus sum quam audivi a Deo; hoc Abraham non fecit. <FONT Size=2>41</FONT> Vos facitis opera patris vestri. Dixerunt itaque ei: "Nos ex fornicatione non sumus nati; unum patrem habemus Deum!" <FONT Size=2>42</FONT> Dixit ergo eis Iesus" "Si Deus pater vester esset, diligeretis utique me; ego enim ex Deo processi et veni, neque enim a me ipso veni, sed ille me misit. <FONT Size=2>43</FONT> Quare loquellam meam non cognoscitis? Quia non potestis audire sermonem meum. <FONT Size=2>44</FONT> Vos ex patre diabolo estis et desideria patris vestri vultis facere. Ille homicida erat ab initio et in veritate non stetit quia non est veritas in eo. Cum loquitur mendacium, ex propriis loquitur, quia mendax est et pater eius. <FONT Size=2>45</FONT> Ego autem quia veritatem dico non creditis mihi. <FONT Size=2>46</FONT> Quis ex vobis arguit me de peccato? Si veritatem dico, quare vos non creditis mihi? <FONT Size=2>47</FONT> Qui est ex Deo, verba Dei audit; propterea vos non auditis quia ex Deo non estis. 
<P>
<FONT Size=2>48</FONT> Responderunt igitur Iudaei et dixerunt ei: "Nonne bene dicimus nos quia Samaritanus es tu et daemonium habes?" <FONT Size=2>49</FONT> Respondit Iesus: "Ego daemonium non habeo, sed honorifico Patrem meum et vos inhonoratis me.<FONT Size=2>50</FONT> Ego autem non quaero gloriam meam; est qui quaerit et iudicat. <FONT Size=2>51</FONT> Amen, amen dico vobis: Si quis sermonem meum servaverit, mortem non videbit in aeternum." <FONT Size=2>52</FONT> Dixerunt ergo Iudaei: "Nunc cognovimus quia daemonium habes. Abraham mortuus est et prophetae et tu dicis: 'Si quis sermonem meum servaverit, non gustabit mortem in aeternum.' <FONT Size=2>53</FONT> Numquid tu maior es patre nostro Abraham qui mortuus est? Et prophetae mortui sunt! Quem te ipsum facis?" <FONT Size=2>54</FONT> Respondit Iesus: "Si ego glorifico me ipsum, gloria mea nihil est; est Pater meus, qui glorificat me, quem vos dicitis quia Deus noster est; <FONT Size=2>55</FONT> et non cognovistis eum. Ego autem novi eum, et si dixero quia non scio eum, ero similis vobis mendax; sed scio eum et sermonem eius servo. <FONT Size=2>56</FONT> Abraham pater vester exultavit, ut videret diem meum: et vidit et gavisus est." <FONT Size=2>57</FONT> Dixerunt ergo Iudaei ad eum: "Quinquaginta annos nondum habes et Abraham vidisti?"<FONT Size=2>58</FONT> Dixit eis Iesus: "Amen, amen dico vobis: antequam Abraham fieret, ego sum." <FONT Size=2>59</FONT> Tulerunt ergo lapides, ut iacerent in eum; Iesus autem abscondit se et exivit de templo.
<P>
<A NAME="9"></A><FONT SIZE=5>9</FONT> Et praeteriens vidit hominem caecum a nativitate. <FONT Size=2>2</FONT> Et interrogaverunt eum discipuli sui: "Rabbi, quis peccavit, hic aut parentes eius ut caecus nasceretur?" <FONT Size=2>3</FONT> Respondit Iesus: "Neque hic peccavit neque parentes eius, sed ut manifestetur opera Dei in illo. <FONT Size=2>4</FONT> Me oportet operari opera eius qui misit me donec dies est; venit nox quando nemo potest operari. <FONT Size=2>5</FONT> Quamdiu in mundo sum, lux sum mundi." <FONT Size=2>6</FONT> Haec cum dixisset expuit in terram et fecit lutum ex sputo et linuit lutum super oculos eius. <FONT Size=2>7</FONT> Et dixit ei: "Vade, lava in natatoria Siloae!"--quod interpretatur Missus. Abiit ergo et lavit et venit videns. <FONT Size=2>8</FONT> Itaque vicini et qui videbant eum prius quia mendicus erat dicebant: "Nonne hic est qui sedebat et mendicabat?" Alii dicebant: "Hic est!" <FONT Size=2>9</FONT> Alii autem dicebant: "Nequaquam, sed similis est eius!" Ille dicebat: "Ego sum!" <FONT Size=2>10</FONT> Dicebant ergo ei: "Quomodo aperti sunt oculi tibi?" <FONT Size=2>11</FONT> Respondit ille: "Homo qui dicitur Iesus lutum fecit et unxit oculos meos et dixit mihi 'Vade ad natatoriam Siloae et lava' et abii et lavi et vidi." <FONT Size=2>12</FONT> Dixerunt ei: "Ubi est ille?" Ait: "Nescio."
<P>
<FONT Size=2>13</FONT> Adducunt eum ad Pharisaeos qui caecus fuerat. <FONT Size=2>14</FONT> Erat autem sabbatum quando lutum fecit Iesus et aperuit oculos eius. <FONT Size=2>15</FONT> Iterum ergo interrogabant eum Pharisaei quomodo vidisset. Ille autem dixit eis: "Lutum posuit mihi super oculos et lavi et video." <FONT Size=2>16</FONT> Dicebant ergo ex Pharisaeis quidam: "Non est hic homo a Deo, quia sabbatum non custodit!" Alii dicebant: "Quomodo potest homo peccator haec signa facere?" Et schisma erat in eis. <FONT Size=2>17</FONT> Dicunt ergo caeco iterum: "Tu quid dicis de eo qui aperuit oculos tuos?" Ille autem dixit quia propheta est. <FONT Size=2>18</FONT> Non crediderunt ergo Iudaei de illo quia caecus fuisset et vidisset donec vocaverunt parentes eius qui viderat. <FONT Size=2>19</FONT> Et interrogaverunt eos dicentes: "Hic est filius vester quem vos dicitis quia caecus natus est? Quomodo ergo nunc videt?" <FONT Size=2>20</FONT> Responderunt eis parentes eius et dixerunt: "Scimus quia hic est filius noster et quia caecus natus est. <FONT Size=2>21</FONT> Quomodo autem nunc videat nescimus, aut quis eius aperuit oculos nos nescimus; ipsum interrogate. Aetatem habet; ipse de se loquatur." <FONT Size=2>22</FONT> Haec dixerunt parentes eius quia timebant Iudaeos; iam enim conspiraverant Iudaei ut si quis eum confiteretur Christum extra synagogam fieret. <FONT Size=2>23</FONT> Propterea parentes eius dixerunt quia aetatem habet, ipsum interrogate. <FONT Size=2>24</FONT> Vocaverunt ergo rursum hominem qui fuerat caecus et dixerunt ei: "Da gloriam Deo! Nos scimus quia hic homo peccator est." <FONT Size=2>25</FONT> Dixit ergo ille: "Si peccator est nescio; unum scio quia caecus cum essem, modo video." <FONT Size=2>26</FONT> Dixerunt ergo illi: "Quid fecit tibi? "Quomodo aperuit tibi oculos?" <FONT Size=2>27</FONT> Respondit eis: "Dixi vobis iam et non audistis; quid iterum vultis audire? Numquid et vos vultis discipuli eius fieri?" <FONT Size=2>28</FONT> Maledixerunt ei et dixerunt: "Tu discipulus illius es, nos autem Mosi discipuli sumus. <FONT Size=2>29</FONT> Nos scimus quia Mosi locutus est Deus, hunc autem nescimus unde sit." <FONT Size=2>30</FONT> Respondit ille homo et dixit eis: "In hoc enim mirabile est quia vos nescitis unde sit, et aperuit meos oculos <FONT Size=2>31</FONT> Scimus autem quia peccatores Deus non audit sed si quis Dei cultor est et voluntatem eius facit, hunc exaudit. <FONT Size=2>32</FONT> A saeculo non est auditum quia aperuit quis oculos caeci nati; <FONT Size=2>33</FONT> nisi esset hic a Deo non poterat facere quicquam." <FONT Size=2>34</FONT> Responderunt et dixerunt ei: "In peccatis natus es totus et tu doces nos?" Et eiecerunt eum foras. 
<P>
<FONT Size=2>35</FONT> Audivit Iesus quia eiecerunt eum foras et cum invenisset eum dixit ei: "Tu credis in Filium Dei?" <FONT Size=2>36</FONT> Respondit ille et dixit: "Quis est, Domine, ut credam in eum?" <FONT Size=2>37</FONT> Et dixit ei Iesus: "Et vidisti eum; et qui loquitur tecum ipse est." <FONT Size=2>38</FONT> At ille ait: "Credo, Domine!" Et procidens adoravit eum. <FONT Size=2>39</FONT> Dixit ei Iesus: "In iudicium ego in hunc mundum veni ut qui non vident, videant et qui vident, caeci fiant." <FONT Size=2>40</FONT> Et audierunt ex Pharisaeis, qui cum ipso erant, et dixerunt ei: "Numquid et nos caeci sumus?" <FONT Size=2>41</FONT> Dixit eis Iesus: "Si caeci essetis, non haberetis peccatum. Nunc vero dicitis quia videmus, peccatum vestrum manet." 
<P>
<A NAME="10"></A><FONT SIZE=5>10</FONT> "Amen, amen dico vobis: Qui non intrat per ostium in ovile ovium, sed ascendit aliunde, ille fur est et latro; <FONT Size=2>2</FONT> qui autem intrat per ostium, pastor est ovium. <FONT Size=2>3</FONT> Huic ostiarius aperit, et oves vocem eius audiunt, et proprias oves vocat nominatim et educit eas. <FONT Size=2>4</FONT> Et cum proprias oves emiserit, ante eas vadit, et oves illum sequuntur, quia sciunt vocem eius; <FONT Size=2>5</FONT> alienum autem non sequuntur, sed fugient ab eo, quia non noverunt vocem alienorum."<FONT Size=2>6</FONT> Hoc proverbium dixit eis Iesus illi; autem non cognoverunt quid loqueretur eis.
<P>
<FONT Size=2>7</FONT> Dixit ergo eis iterum Iesus: "Amen, amen dico vobis quia ego sum ostium ovium. <FONT Size=2>8</FONT> Omnes, quotquot venerunt, fures sunt et latrones, sed non audierunt eos oves. <FONT Size=2>9</FONT> Ego sum ostium: per me si quis introierit, salvabitur et ingredietur et egredietur et pascua inveniet. <FONT Size=2>10</FONT>  Fur non venit, nisi ut furetur et mactet et perdat; ego veni ut vitam habeant et abundantius habeant.
<P>
<FONT Size=2>11</FONT> Ego sum pastor bonus: bonus pastor animam suam dat pro ovibus; <FONT Size=2>12</FONT> mercennarius et, qui non est pastor, cuius non sunt oves propriae, videt lupum venientem et dimittit oves et fugit -- et lupus rapit et dispergit oves. <FONT Size=2>13</FONT> Mercennarius autem fugit quia mercennarius est et non pertinet ad eum de ovibus. <FONT Size=2>14</FONT> Ego sum pastor bonus et cognosco meas et cognoscunt me meae, <FONT Size=2>15</FONT> sicut novit me Pater et ego agnosco Patrem et animam meam pono pro ovibus. <FONT Size=2>16</FONT> Et alias oves habeo, quae non sunt ex hoc ovili, et illas oportet me adducere, et vocem meam audient et fiet unum ovile unus pastor. <FONT Size=2>17</FONT> Propterea me Pater diligit, quia ego pono animam meam ut iterum sumam eam. <FONT Size=2>18</FONT> Nemo tollit eam a me, sed ego pono eam a me ipso. Potestatem habeo ponendi eam et potestatem habeo iterum sumendi eam. Hoc mandatum accepi a Patre meo.
<P>
<FONT Size=2>19</FONT> Dissensio iterum facta est inter Iudaeos propter sermones hos.<FONT Size=2>20</FONT>  Dicebant autem multi ex ipsis: "Daemonium habet et insanit! Quid eum auditis? <FONT Size=2>21</FONT> Alii dicebant: "Haec verba non sunt daemonium habentis! Numquid daemonium potest caecorum oculos aperire?"
<P>
<FONT Size=2>22</FONT> Facta sunt autem encenia in Hierosolymis et hiemps erat <FONT Size=2>23</FONT> et ambulabat Iesus in templo in porticu Salomonis. <FONT Size=2>24</FONT> Circumdederunt ergo eum Iudaei et dicebant ei: "Quousque animam nostram tollis? Si tu es Christus, dic nobis palam!" <FONT Size=2>25</FONT> Respondit eis Iesus: "Loquor vobis et non creditis; opera, quae ego facio in nomine Patris mei, haec testimonium perhibent de me. <FONT Size=2>26</FONT> Sed vos non creditis, quia non estis ex ovibus meis. <FONT Size=2>27</FONT> Oves meae vocem meam audiunt, et ego cognosco eas, et sequuntur me, <FONT Size=2>28</FONT> et ego vitam aeternam do eis, et non peribunt in aeternum, et non rapiet eas quisquam de manu mea. <FONT Size=2>29</FONT> Pater meus quod dedit mihi, maius omnibus est, et nemo potest rapere de manu Patris mei. <FONT Size=2>30</FONT>  Ego et Pater unum sumus." 
<P>
<FONT Size=2>31</FONT> Sustulerunt lapides Iudaei ut lapidarent eum. <FONT Size=2>32</FONT> Respondit eis Iesus: "Multa opera bona ostendi vobis ex Patre meo. Propter quod eorum opus me lapidatis?" <FONT Size=2>33</FONT> Responderunt ei Iudaei; "De bono opere non lapidamus te, sed de blasphemia et quia tu, homo cum sis, facis te ipsum Deum." <FONT Size=2>34</FONT> Respondit eis Iesus: "Nonne scriptum est in lege vestra: 'Ego dixi: dii estis'? <FONT Size=2>35</FONT> Si illos dixit deos ad quos sermo Dei factus est, et non potest solvi scriptura, <FONT Size=2>36</FONT> quem Pater sanctificavit et misit in mundum vos dicitis quia blasphemas quia dixi 'Filius Dei sum'? <FONT Size=2>37</FONT> Si non facio opera Patris mei, nolite credere mihi; <FONT Size=2>38</FONT> si autem facio, et si mihi non vultis credere, operibus credite ut cognoscatis et credatis quia in me est Pater et ego in Patre." <FONT Size=2>39</FONT> Quaerebant ergo eum prendere; et exivit de manibus eorum. 
<P>
<FONT Size=2>40</FONT>  Et abiit iterum trans Iordanen, in eum locum ubi erat Iohannes baptizans primum, et mansit illic. <FONT Size=2>41</FONT> Et multi venerunt ad eum et dicebant: "Iohannes quidem signum fecit nullum; <FONT Size=2>42</FONT> omnia autem, quaecumque dixit Iohannes de hoc, vera erant." Et multi crediderunt in eum illic. 
<P>
<A NAME="11"></A><FONT SIZE=5>11</FONT> Erat autem quidam languens Lazarus a Bethania de castello Mariae et Marthae sororis eius. <FONT Size=2>2</FONT> Maria autem erat quae unxit Dominum unguento et extersit pedes eius capillis suis, cuius frater Lazarus infirmabatur. <FONT Size=2>3</FONT> Miserunt ergo sorores ad eum dicentes: "Domine, ecce, quem amas, infirmatur." 
<P>
<FONT Size=2>4</FONT> Audiens autem Iesus dixit eis: "Infirmitas haec non est ad mortem sed pro gloria Dei, ut glorificetur Filius Dei per eam." <FONT Size=2>5</FONT> Diligebat autem Iesus Martham et sororem eius Mariam et Lazarum. <FONT Size=2>6</FONT> Ut ergo audivit quia infirmabatur, tunc quidem mansit in eodem loco duobus diebus; <FONT Size=2>7</FONT> deinde post haec dicit discipulis suis: "Eamus in Iudaeam iterum." <FONT Size=2>8</FONT> Dicunt ei discipul: "Rabbi, nunc quaerebant te Iudaei lapidare, et iterum vadis illuc?" <FONT Size=2>9</FONT> Respondit Iesus: "Nonne duodecim horae sunt diei? Si quis ambulaverit in die, non offendit, quia lucem huius mundi videt; <FONT Size=2>10</FONT> si autem ambulaverit nocte, offendit, quia lux non est in eo." <FONT Size=2>11</FONT> Haec ait et post hoc dicit eis: "Lazarus amicus noster dormit, sed vado, ut a somno exsuscitem eum." <FONT Size=2>12</FONT> Dixerunt ergo discipuli eius: "Domine, si dormit, salvus erit." <FONT Size=2>13</FONT> Dixerat autem Iesus de morte eius, illi autem putaverunt quia de dormitione somni diceret. <FONT Size=2>14</FONT> Tunc ergo dixit eis Iesus manifeste: Lazarus mortuus est, <FONT Size=2>15</FONT> et gaudeo propter vos, ut credatis, quoniam non eram ibi; sed eamus ad eum." <FONT Size=2>16</FONT> Dixit ergo Thomas, qui dicitur Didymus, ad condiscipulos: "Eamus et nos, ut moriamur cum eo."
<P>
<FONT Size=2>17</FONT> Venit itaque Iesus et invenit eum quattuor dies iam in monumento habentem. <FONT Size=2>18</FONT> Erat autem Bethania iuxta Hierosolyma quasi stadiis quindecim. <FONT Size=2>19</FONT> Multi autem ex Iudaeis venerant ad Martham et Mariam, ut consolarentur eas de fratre suo. <FONT Size=2>20</FONT> Martha ergo ut audivit quia Iesus venit, occurrit illi; Maria autem domi sedebat. <FONT Size=2>21</FONT> Dixit ergo Martha ad Iesum: "Domine, si fuisses hic, frater meus non fuisset mortuus! <FONT Size=2>22</FONT> Sed et nunc scio quia, quaecumque poposceris a Deo, dabit tibi Deus." <FONT Size=2>23</FONT> Dicit illi Iesus: "Resurget frater tuus." <FONT Size=2>24</FONT> Dicit ei Martha: "Scio quia resurget in resurrectione in novissima die." <FONT Size=2>25</FONT> Dixit ei Iesus: "Ego sum resurrectio et vita. Qui credit in me, etsi mortuus fuerit, vivet; <FONT Size=2>26</FONT> et omnis, qui vivit et credit in me, non morietur in aeternum. Credis hoc?" <FONT Size=2>27</FONT> Ait illi: "Utique, Domine; ego credidi quia tu es Christus Filius Dei, qui in mundum venisti."
<P>
<FONT Size=2>28</FONT> Et cum haec dixisset, abiit et vocavit Mariam sororem suam silentio dicens: "Magister adest et vocat te." <FONT Size=2>29</FONT> Illa ut audivit, surgit cito et venit ad eum; <FONT Size=2>30</FONT> nondum enim venerat Iesus in castellum, sed erat adhuc in illo loco ubi occurrerat ei Martha. <FONT Size=2>31</FONT> Iudaei igitur, qui erant cum ea in domo et consolabantur eam, cum vidissent Mariam quia cito surrexit et exiit, secuti sunt eam dicentes quia vadit ad monumentum ut ploret ibi. <FONT Size=2>32</FONT> Maria ergo, cum venisset ubi erat Iesus, videns eum cecidit ad pedes eius et dixit ei: "Domine, si fuisses hic, non esset mortuus frater meus!" <FONT Size=2>33</FONT> Iesus ergo, ut vidit eam plorantem et Iudaeos qui venerant cum ea plorantes, fremuit spiritu et turbavit se ipsum <FONT Size=2>34</FONT> et dixit: "Ubi posuistis eum?" Dicunt ei: "Domine, veni et vide." <FONT Size=2>35</FONT> Et lacrimatus est Iesus. <FONT Size=2>36</FONT> Dixerunt ergo Iudaei: "Ecce quomodo amabat eum!" <FONT Size=2>37</FONT> Quidam autem dixerunt ex ipsis: "Non poterat hic, qui aperuit oculos caeci, facere ut et hic non moreretur?"
<P>
<FONT Size=2>38</FONT> Iesus ergo rursum fremens in semet ipso, venit ad monumentum; erat autem spelunca, et lapis superpositus erat ei. <FONT Size=2>39</FONT> Ait Iesus: "Tollite lapidem." Dicit ei Martha, soror eius, qui mortuus fuerat: "Domine, iam fetet; quadriduanus enim est." <FONT Size=2>40</FONT> Dicit ei Iesus: "Nonne dixi tibi quoniam si credideris, videbis gloriam Dei?" <FONT Size=2>41</FONT> Tulerunt ergo lapidem. Iesus autem, elevatis sursum oculis, dixit: "Pater, gratias ago tibi quoniam audisti me. <FONT Size=2>42</FONT> Ego autem sciebam quia semper me audis, sed propter populum, qui circumstat dixi, ut credant quia tu me misisti." <FONT Size=2>43</FONT> Haec cum dixisset, voce magna clamavit: "Lazare, veni foras!" <FONT Size=2>44</FONT> Et statim prodiit, qui fuerat mortuus, ligatus pedes et manus institis; et facies illius sudario erat ligata. Dicit Iesus eis: "Solvite eum et sinite abire."
<P>
<FONT Size=2>45</FONT> Multi ergo ex Iudaeis, qui venerant ad Mariam et viderant, quae fecit, crediderunt in eum; <FONT Size=2>46</FONT> quidam autem ex ipsis abierunt ad Pharisaeos et dixerunt eis quae fecit Iesus. <FONT Size=2>47</FONT> Collegerunt ergo pontifices et Pharisaei concilium et dicebant: "Quid facimus, quia hic homo multa signa facit? <FONT Size=2>48</FONT> Si dimittimus eum sic, omnes credent in eum, et venient Romani et tollent nostrum et locum et gentem!" <FONT Size=2>49</FONT> Unus autem ex ipsis, Caiaphas, cum esset pontifex anni illius, dixit eis: "Vos nescitis quicquam, <FONT Size=2>50</FONT> nec cogitatis quia expedit nobis, ut unus moriatur homo pro populo et non tota gens pereat." <FONT Size=2>51</FONT> Hoc autem a semet ipso non dixit, sed cum esset pontifex anni illius prophetavit quia Iesus moriturus erat pro gente <FONT Size=2>52</FONT> et non tantum pro gente, sed et ut filios Dei, qui erant dispersi, congregaret in unum. <FONT Size=2>53</FONT> Ab illo ergo die cogitaverunt ut interficerent eum.
<P>
<FONT Size=2>54</FONT> Iesus ergo iam non in palam ambulabat apud Iudaeos, sed abiit in regionem iuxta desertum, in civitatem quae dicitur Efrem, et ibi morabatur cum discipulis.
<P>
<FONT Size=2>55</FONT> Proximum autem erat Pascha Iudaeorum, et ascenderunt multi Hierosolyma de regione ante Pascha ut sanctificarent seipsos. <FONT Size=2>56</FONT> Quaerebant ergo Iesum et conloquebantur ad invicem in templo stantes: "Quid putatis quia non veniat ad diem festum?" <FONT Size=2>57</FONT> Dederant autem pontifices et Pharisaei mandatum, ut si quis cognoverit, ubi sit, indicet, ut adprehendant eum.
<P>
<A NAME="12"></A><FONT SIZE=5>12</FONT> Iesus ergo ante sex dies paschae venit Bethaniam ubi fuerat Lazarus, mortuus quem suscitavit Iesus. <FONT Size=2>2</FONT> Fecerunt autem ei cenam ibi, et Martha ministrabat, Lazarus vero unus erat ex discumbentibus cum eo. <FONT Size=2>3</FONT> Maria ergo accepit libram unguenti nardi pistici, pretiosi unxit pedes Iesu et extersit capillis suis pedes eius et domus impleta est ex odore unguenti. <FONT Size=2>4</FONT> Dicit ergo unus ex discipulis eius, Iudas Scariotis, qui erat eum traditurus: <FONT Size=2>5</FONT> "Quare hoc unguentum non veniit trecentis denariis et datum est egenis?" <FONT Size=2>6</FONT> Dixit autem hoc, non quia de egenis pertinebat ad eum, sed quia fur erat et, loculos habens, ea, quae mittebantur, portabat. <FONT Size=2>7</FONT> Dixit ergo Iesus: "Sine illam, ut in die sepulturae meae servet illud. <FONT Size=2>8</FONT> Pauperes enim semper habetis vobiscum, me autem non semper habetis."
<P>
<FONT Size=2>9</FONT> Cognovit ergo turba multa ex Iudaeis quia illic est, et venerunt non propter Iesum tantum, sed ut Lazarum viderent, quem suscitavit a mortuis. <FONT Size=2>10</FONT> Cogitaverunt autem principes sacerdotum ut et Lazarum interficerent, <FONT Size=2>11</FONT> quia multi propter illum abibant ex Iudaeis et credebant in Iesum. 
<P>
<FONT Size=2>12</FONT> In crastinum autem turba multa, quae venerat ad diem festum, cum audissent quia venit Iesus Hierosolyma, <FONT Size=2>13</FONT> acceperunt ramos palmarum et processerunt obviam ei et clamabant:
<P>
<BLOCKQUOTE>Hosanna!<BR>
Benedictus, qui venit in nomine Domini,<BR>
et rex Israel!</BLOCKQUOTE>
<P>
 <FONT Size=2>14</FONT> Et invenit Iesus asellum et sedit super eum sicut scriptum est: 
<P>
<BLOCKQUOTE><FONT Size=2>15</FONT> Noli timere, filia Sion.<BR>
Ecce rex tuus venit <BR>
sedens super pullum asinae. </BLOCKQUOTE>
<P>
<FONT Size=2>16</FONT> Haec non cognoverunt discipuli eius primum, sed quando glorificatus est Iesus, tunc recordati sunt quia haec erant scripta de eo et haec fecerunt ei. <FONT Size=2>17</FONT> Testimonium ergo perhibebat turba, quae erat cum eo, quando Lazarum vocavit de monumento et suscitavit eum a mortuis. <FONT Size=2>18</FONT> Propterea et obviam venit ei turba, quia audierunt eum fecisse hoc signum. <FONT Size=2>19</FONT> Pharisaei ergo dixerunt ad semet ipsos: "Videtis quia nihil proficimus? Ecce mundus totus post eum abiit!"
<P>
<FONT Size=2>20</FONT> Erant autem gentiles quidam ex his, qui ascenderant, ut adorarent in die festo; <FONT Size=2>21</FONT> hi ergo accesserunt ad Philippum, qui erat a Bethsaida Galilaeae, et rogabant eum dicentes: "Domine, volumus Iesum videre". <FONT Size=2>22</FONT> Venit Philippus et dicit Andreae; Andreas rursum et Philippus dixerunt Iesu. <FONT Size=2>23</FONT> Iesus autem respondit eis dicens: "Venit hora, ut clarificetur Filius hominis. <FONT Size=2>24</FONT> Amen, amen dico vobis: Nisi granum frumenti cadens in terram mortuum fuerit, ipsum solum manet; si autem mortuum fuerit, multum fructum adfert. <FONT Size=2>25</FONT> Qui amat animam suam, perdet eam; et, qui odit animam suam in hoc mundo, in vitam aeternam custodit eam. <FONT Size=2>26</FONT> Si quis mihi ministrat, me sequatur, et ubi sum ego, illic et minister meus erit; si quis mihi ministraverit, honorificabit eum Pater meus. <FONT Size=2>27</FONT> Nunc anima mea turbata est. Et quid dicam? Pater, salvifica me ex hora hac? Sed propterea veni in horam hanc. <FONT Size=2>28</FONT> Pater, clarifica tuum nomen!" Venit ergo vox de caelo: "Et clarificavi et iterum clarificabo."
<P>
<FONT Size=2>29</FONT> Turba ergo, quae stabat et audierat, dicebant tonitruum factum esse; alii dicebant: "Angelus ei locutus est". <FONT Size=2>30</FONT> Respondit Iesus et dixit: "Non propter me vox haec venit sed propter vos. <FONT Size=2>31</FONT> Nunc iudicium est mundi, nunc princeps huius mundi eicietur foras; <FONT Size=2>32</FONT> et ego, si exaltatus fuero a terra, omnia traham ad me ipsum." <FONT Size=2>33</FONT> Hoc autem dicebat significans, qua morte esset moriturus. <FONT Size=2>34</FONT> Respondit ei turba: "Nos audivimus ex lege quia Christus manet in aeternum; et quomodo tu dicis: 'Oportet exaltari Filium hominis? Quis est iste Filius hominis?" <FONT Size=2>35</FONT> Dixit ergo eis Iesus: "Adhuc modicum lumen in vobis est. Ambulate dum lucem habetis, ut non tenebrae vos conprehendant; et, qui ambulat in tenebris, nescit quo vadat. <FONT Size=2>36</FONT> Dum lucem habetis credite, in lucem, ut filii lucis sitis". Haec locutus est Iesus et abiit et abscondit se ab eis.
<P>
<FONT Size=2>37</FONT> Cum autem tanta signa fecisset coram eis, non credebant in eum, <FONT Size=2>38</FONT> ut sermo Esaiae prophetae impleretur, quem dixit: 
<BLOCKQUOTE>"Domine, quis credidit auditui nostro,<BR>
 et brachium Domini cui revelatum est?"</BLOCKQUOTE> 
<FONT Size=2>39</FONT> Propterea non poterant credere, quia iterum dixit Esaias: 
<BLOCKQUOTE><FONT Size=2>40</FONT> "Excaecavit oculos eorum<BR>
 et induravit eorum cor,<BR>
ut non videant oculis<BR>
et intellegant corde et convertantur<BR>
et sanem eos". <BR></BLOCKQUOTE>
<FONT Size=2>41</FONT> Haec dixit Esaias quando vidit gloriam eius et locutus est de eo. <FONT Size=2>42</FONT> Verumtamen et ex principibus multi crediderunt in eum, sed propter Pharisaeos non confitebantur ,ut de synagoga non eicerentur; <FONT Size=2>43</FONT> dilexerunt enim gloriam hominum magis quam gloriam Dei.
<P>
<FONT Size=2>44</FONT> Iesus autem clamavit et dixit: "Qui credit in me, non credit in me sed in eum, qui misit me; <FONT Size=2>45</FONT> et, qui videt me, videt eum ,qui misit me. <FONT Size=2>46</FONT> Ego lux in mundum veni, ut omnis, qui credit in me, in tenebris non maneat. <FONT Size=2>47</FONT> Et si quis audierit verba mea et non custodierit, ego non iudico eum; non enim veni, ut iudicem mundum, sed ut salvificem mundum. <FONT Size=2>48</FONT> Qui spernit me et non accipit verba mea, habet, qui iudicet eum: sermo, quem locutus sum, ille iudicabit eum in novissimo die, <FONT Size=2>49</FONT> quia ego ex me ipso non sum locutus, sed, qui misit me, Pater, ipse mihi mandatum dedit quid dicam et quid loquar. <FONT Size=2>50</FONT> Et scio quia mandatum eius vita aeterna est. Quae ergo ego loquor, sicut dixit mihi Pater, sic loquor".
<P>
<FONT size=4> <A NAME="13"></A><FONT SIZE=5>13</FONT> Ante diem autem festum paschae, sciens Iesus quia venit eius hora, ut transeat ex hoc mundo ad Patrem cum dilexisset suos qui erant in mundo in finem dilexit eos <FONT Size=2>2</FONT> Et cena facta cum diabolus iam misisset in corde ut traderet eum Iudas Simonis Scariotis, <FONT Size=2>3</FONT> sciens quia omnia dedit ei Pater in manus et quia a Deo exivit et ad Deum vadit, <FONT Size=2>4</FONT> surgit a cena et ponit vestimenta sua et, cum accepisset linteum, praecinxit se. <FONT Size=2>5</FONT> Deinde mittit aquam in pelvem et coepit lavare pedes discipulorum et extergere linteo, quo erat praecinctus. <FONT Size=2>6</FONT> Venit ergo ad Simonem Petrum et dicit ei Petrus: "Domine, tu mihi lavas pedes?" <FONT Size=2>7</FONT> Respondit Iesus et dicit ei: "Quod ego facio, tu nescis modo, scies autem postea". <FONT Size=2>8</FONT> Dicit ei Petrus: "Non lavabis mihi pedes in aeternum!" Respondit Iesus ei: "Si non lavero te, non habes partem mecum". <FONT Size=2>9</FONT> Dicit ei Simon Petrus: "Domine, non tantum pedes meos sed et manus et caput!" <FONT Size=2>10</FONT> Dicit ei Iesus: "Qui lotus est non indiget ut lavet, sed est mundus totus; et vos mundi estis sed non omnes". <FONT Size=2>11</FONT> "Sciebat enim quisnam esset, qui traderet eum; propterea dixit: "Non estis mundi omnes".
<P>
<FONT Size=2>12</FONT> Postquam ergo lavit pedes eorum et accepit vestimenta sua cum recubuisset iterum, dixit eis: "Scitis quid fecerim vobis? <FONT Size=2>13</FONT> Vos vocatis me: "Magister" et "Domine" et bene dicitis; sum etenim. <FONT Size=2>14</FONT> Si ergo ego lavi vestros pedes, Dominus et Magister, et vos debetis alter alterius lavare pedes. <FONT Size=2>15</FONT> Exemplum enim dedi vobis ut, quemadmodum ego feci vobis, ita et vos faciatis. <FONT Size=2>16</FONT> Amen, amen dico vobis: non est servus maior domino suo neque apostolus maior eo qui misit illum. <FONT Size=2>17</FONT> Si haec scitis, beati eritis si feceritis ea. <FONT Size=2>18</FONT> Non de omnibus vobis dico, ego scio, quos elegerim, sed ut impleatur scriptura: 'Qui manducat mecum panem, levavit contra me calcaneum suum'. <FONT Size=2>19</FONT> Amodo dico vobis priusquam fiat ut credatis cum factum fuerit quia ego sum. <FONT Size=2>20</FONT> Amen, amen dico vobis: Qui accipit, si quem misero, me accipit; qui autem me accipit, accipit eum qui me misit.
<P>
<FONT Size=2>21</FONT> Cum haec dixisset Iesus, turbatus est spiritu et protestatus est et dixit: "Amen, amen dico vobis quia unus ex vobis tradet me". <FONT Size=2>22</FONT> Aspiciebant ergo ad invicem discipuli, haesitantes de quo diceret. <FONT Size=2>23</FONT> Erat ergo recumbens unus ex discipulis eius in sinu Iesu, quem diligebat Iesus. <FONT Size=2>24</FONT> Innuit ergo huic Simon Petrus et dicit ei: "Quis est de quo dicit?" <FONT Size=2>25</FONT> Itaque cum recubuisset ille supra pectus Iesu, dicit ei: "Domine, quis est?" <FONT Size=2>26</FONT> Respondit Iesus: "Ille est cui ego intinctum panem porrexero". Et cum intinxisset panem, dedit Iudae Simonis Scariotis. <FONT Size=2>27</FONT> Et post buccellam tunc introivit in illum Satanas. Dicit ei Iesus: "Quod facis, fac citius". <FONT Size=2>28</FONT> Hoc autem nemo scivit discumbentium ad quid dixerit ei; <FONT Size=2>29</FONT> quidam enim putabant quia loculos habebat Iudas, quia dicit ei Iesus: "Eme ea quae opus sunt nobis ad diem festum," aut egenis ut aliquid daret. <FONT Size=2>30</FONT> Cum ergo accepisset ille buccellam, exivit continuo; erat autem nox.
<P>
<FONT Size=2>31</FONT> Cum ergo exisset, dicit Iesus: "Nunc clarificatus est Filius hominis, et Deus clarificatus est in eo; <FONT Size=2>32</FONT> si Deus clarificatus est in eo, et Deus clarificabit eum in semet ipso, et continuo clarificabit eum. <FONT Size=2>33</FONT> Filioli, adhuc modicum vobiscum sum; quaeretis me, et sicut dixi Iudaeis: Quo ego vado, vos non potestis venire, et vobis dico modo. <FONT Size=2>34</FONT> Mandatum novum do vobis, ut diligatis invicem; sicut dilexi vos, ut et vos diligatis invicem. <FONT Size=2>35</FONT> In hoc cognoscent omnes quia mei discipuli estis: si dilectionem habueritis ad invicem.
<P>
<FONT Size=2>36</FONT> Dicit ei Simon Petrus: "Domine, quo vadis?" Respondit Iesus: "Quo ego vado, non potes me modo sequi, sequeris autem postea". <FONT Size=2>37</FONT> Dicit ei Petrus: "Quare non possum sequi te modo? Animam meam pro te ponam". <FONT Size=2>38</FONT> Respondit Iesus: "Animam tuam pro me ponis? Amen, amen dico tibi: non cantabit gallus donec me ter neges".
<P>
<A NAME="14"></A><FONT SIZE=5>14</FONT> Non turbetur cor vestrum. Creditis in Deum et in me credite. <FONT Size=2>2</FONT> In domo Patris mei mansiones multae sunt; si quo minus, dixissem vobis quia vado parare vobis
locum? <FONT Size=2>3</FONT> Et si abiero et praeparavero vobis locum, iterum venio et accipiam vos ad
me ipsum, ut ubi sum ego, et vos sitis. <FONT Size=2>4</FONT> Et quo ego vado, scitis et viam scitis. 
<P>
<FONT Size=2>5</FONT> Dicit ei Thomas: "Domine, nescimus quo vadis; et quomodo possumus viam scire?" <FONT Size=2>6</FONT> Dicit ei Iesus: "Ego sum via et veritas et vita. Nemo venit ad Patrem nisi per me. <FONT Size=2>7</FONT> Si cognovissetis me et Patrem meum utique cognovissetis; et amodo cognoscitis eum et
vidistis eum." <FONT Size=2>8</FONT> Dicit ei Philippus: "Domine, ostende nobis Patrem et sufficit nobis."
<FONT Size=2>9</FONT> Dicit ei Iesus: "Tanto tempore vobiscum sum et non cognovistis me, Philippe? Qui
vidit me, vidit et Patrem. Quomodo tu dicis: 'Ostende nobis Patrem'? <FONT Size=2>10</FONT> Non credis
quia ego in Patre et Pater in me est? Verba quae ego loquor vobis a me ipso non loquor; Pater autem in me manens ipse facit opera. <FONT Size=2>11</FONT> Creditis quia ego in Patre et Pater in me est. <FONT Size=2>12</FONT> alioquin propter opera ipsa credite. Amen, amen dico vobis: Qui credit in me, opera quae ego facio et ipse faciet et maiora horum faciet quia ego ad Patrem vado. <FONT Size=2>13</FONT> Et quodcumque petieritis in nomine meo hoc faciam ut glorificetur Pater in Filio; <FONT Size=2>14</FONT> si quid petieritis me in nomine meo hoc faciam.
<P>
<FONT Size=2>15</FONT> Si diligitis me, mandata mea servate; <FONT Size=2>16</FONT> et ego rogabo Patrem, et alium Paraclitum dabit vobis ut maneat vobiscum in aeternum, <FONT Size=2>17</FONT> Spiritum veritatis quem mundus non potest accipere quia non videt eum nec scit eum. Vos autem cognoscitis
eum quia apud vos manebit et in vobis erit. <FONT Size=2>18</FONT> Non relinquam vos orphanos,
veniam ad vos. <FONT Size=2>19</FONT> Adhuc modicum, et mundus me iam non videt; vos autem
videtis, me quia ego vivo et vos vivetis. <FONT Size=2>20</FONT> In illo die vos cognoscetis quia ego sum
in Patre meo et vos in me et ego in vobis. <FONT Size=2>21</FONT> Qui habet mandata mea et servat ea,
ille est qui diligit me; qui autem diligit me, diligetur a Patre meo, et ego diligam eum et manifestabo ei me ipsum."
<P>
<FONT Size=2>22</FONT> Dicit ei Iudas, non ille Iscariotes: "Domine, quid factum est quia nobis manifestaturus es te ipsum et non mundo?" <FONT Size=2>23</FONT> Respondit Iesus et dixit ei: "Si quis diligit me, sermonem meum servabit, et Pater meus diliget eum et ad eum veniemus et mansiones apud eum faciemus; <FONT Size=2>24</FONT> qui non diligit me, sermones meos non servat; et sermonem quem audistis non est meus sed eius qui misit me, Patris. 
<P>
<FONT Size=2>25</FONT> Haec locutus sum vobis apud vos manens. <FONT Size=2>26</FONT> Paraclitus
autem, Spiritus Sanctus, quem mittet Pater in nomine meo, ille vos docebit omnia et
suggeret vobis omnia quaecumque dixero vobis. <FONT Size=2>27</FONT> Pacem relinquo vobis, pacem
meam do vobis; non quomodo mundus dat, ego do vobis. Non turbetur cor vestrum
neque formidet. <FONT Size=2>28</FONT> Audistis quia ego dixi vobis: Vado et venio ad vos. Si diligeretis
me, gauderetis utique quia vado ad Patrem, quia Pater maior me est. <FONT Size=2>29</FONT> Et nunc dixi
vobis, priusquam fiat, ut, cum factum fuerit, credatis <FONT Size=2>30</FONT> Iam non multa loquar
vobiscum, venit enim princeps mundi huius et in me non habet quicquam, <FONT Size=2>31</FONT> sed,
ut cognoscat mundus quia diligo Patrem, et sicut mandatum dedit mihi Pater, sic facio. Surgite, eamus hinc.
<P>
<A NAME="15"></A><FONT SIZE=5>15</FONT> Ego sum vitis vera, et Pater meus agricola est. <FONT Size=2>2</FONT> Omnem palmitem in me non ferentem fructum, tollet eum; et omnem qui fert fructum, purgabit eum ut fructum plus adferat. <FONT Size=2>3</FONT> Iam vos mundi estis propter sermonem, quem locutus sum vobis. <FONT Size=2>4</FONT> Manete in me et ego in vobis. Sicut palmes non potest ferre fructum a semet ipso nisi manserit in vite, sic nec vos nisi in me manseritis. <FONT Size=2>5</FONT> Ego sum vitis, vos palmites. Qui manet in me et ego in eo, hic fert fructum multum, quia sine me nihil potestis facere <FONT Size=2>6</FONT> Si quis in me non manserit, mittetur foras sicut palmes et aruit et colligent eos et in ignem mittunt et ardent. <FONT Size=2>7</FONT> Si manseritis in me, et verba mea in vobis manserint, quodcumque volueritis, petetis et fiet vobis. <FONT Size=2>8</FONT> In hoc clarificatus est Pater meus, ut fructum plurimum adferatis et efficiamini mei discipuli. <FONT Size=2>9</FONT> Sicut dilexit me Pater,; et ego dilexi vos manete in dilectione mea. <FONT Size=2>10</FONT> Si praecepta mea servaveritis, manebitis in dilectione mea, sicut et ego Patris mei praecepta servavi et maneo in eius dilectione. <FONT Size=2>11</FONT> Haec locutus sum vobis, ut gaudium meum in vobis sit, et gaudium vestrum impleatur.
<P>
<FONT Size=2>12</FONT> Hoc est praeceptum meum ut diligatis invicem sicut dilexi vos. <FONT Size=2>13</FONT> Maiorem hac dilectionem nemo habet ut animam suam quis ponat pro amicis suis. <FONT Size=2>14</FONT> Vos amici mei estis si feceritis quae ego praecipio vobis. <FONT Size=2>15</FONT> Iam non dico vos servos quia servus nescit quid facit dominus eius; vos autem dixi amicos quia omnia quaecumque audivi a Patre meo nota feci vobis. <FONT Size=2>16</FONT> Non vos me elegistis, sed ego elegi vos et posui vos ut eatis et fructum adferatis et fructus vester maneat ut quodcumque petieritis Patrem in nomine meo det vobis. <FONT Size=2>17</FONT> Haec mando vobis ut diligatis invicem.
<P>
<FONT Size=2>18</FONT> Si mundus vos odit, scitote quia me priorem vobis odio habuit. <FONT Size=2>19</FONT> Si de mundo fuissetis, mundus quod suum erat diligeret; quia vero de mundo non estis, sed ego elegi vos de mundo, propterea odit vos mundus. <FONT Size=2>20</FONT> Mementote sermonis mei quem ego dixi vobis: Non est servus maior domino suo. Si me persecuti sunt, et vos persequentur; si sermonem meum servaverunt, et vestrum servabunt <FONT Size=2>21</FONT> Sed haec omnia facient vobis propter nomen meum, quia nesciunt eum qui misit me. <FONT Size=2>22</FONT> Si non venissem et locutus fuissem eis, peccatum non haberent; nunc autem excusationem non habent de peccato suo. <FONT Size=2>23</FONT> Qui me odit, et Patrem meum odit. <FONT Size=2>24</FONT> Si opera non fecissem in eis, quae nemo alius fecit, peccatum non haberent; nunc autem et viderunt et oderunt et me et Patrem meum. <FONT Size=2>25</FONT> Sed ut impleatur sermo, qui in lege eorum scriptus est quia odio me habuerunt gratis. 
<P>
<FONT Size=2>26</FONT> Cum autem venerit Paraclitus, quem ego mittam vobis a Patre Spiritum veritatis, qui a Patre procedit, ille testimonium perhibebit de me; <FONT Size=2>27</FONT> et vos testimonium perhibetis quia ab initio mecum estis.
<P>
<A NAME="16"></A><FONT SIZE=5>16</FONT> Haec locutus sum vobis ut non
scandalizemini <FONT Size=2>2</FONT> Absque synagogis facient vos; sed venit hora, ut omnis, qui
interficit vos, arbitretur obsequium se praestare Deo. <FONT Size=2>3</FONT> Et haec facient,
quia non noverunt Patrem neque me. <FONT Size=2>4</FONT> Sed haec locutus sum vobis ut, cum
venerit hora eorum, reminiscamini eorum quia ego dixi vobis.  Haec autem vobis
ab initio non dixi quia vobiscum eram.
<P>
<FONT Size=2>5</FONT> At nunc vado ad eum qui me misit et
nemo ex vobis interrogat me: "Quo vadis?" <FONT Size=2>6</FONT> Sed quia haec locutus sum vobis,
tristitia implevit cor vestrum. <FONT Size=2>7</FONT> Sed ego veritatem dico vobis: Expedit
vobis, ut ego vadam. Si enim non abiero, Paraclitus non veniet ad vos; si autem
abiero, mittam eum ad vos. <FONT Size=2>8</FONT> Et cum venerit ille, arguet mundum de peccato
et de iustitia et de iudicio: <FONT Size=2>9</FONT> de peccato quidem, quia non credunt in me;
<FONT Size=2>10</FONT> de iustitia vero, quia ad Patrem vado, et iam non videbitis me; <FONT Size=2>11</FONT> de iudicio autem, quia princeps mundi huius iudicatus est.
<P>
<FONT Size=2>12</FONT> Adhuc multa
habeo vobis dicere, sed non potestis portare modo. <FONT Size=2>13</FONT> Cum autem venerit
ille Spiritus veritatis, docebit vos in omnem veritatem; non enim loquetur a
semet ipso, sed quaecumque audiet, loquetur et, quae ventura sunt, adnuntiabit
vobis. <FONT Size=2>14</FONT> Ille me clarificabit, quia de meo accipiet et adnuntiabit vobis.
<FONT Size=2>15</FONT> Omnia, quaecumque habet Pater, mea sunt; propterea dixi quia de meo
accipit et adnuntiabit vobis.
<P>
<FONT Size=2>16</FONT> Modicum, et iam non videbitis me, et iterum
modicum, et videbitis me quia vado ad Patrem". <FONT Size=2>17</FONT> Dixerunt ergo ex
discipulis eius ad invicem: "Quid est hoc quod dicit nobis: 'Modicum, et non
videbitis me, et iterum modicum, et videbitis me' et 'Quia vado ad Patrem'?" <FONT Size=2>18</FONT>
Dicebant ergo: "Quid est hoc, quod dicit: 'Modicum'? Nescimus quid loquitur". <FONT Size=2>19</FONT>
Cognovit autem Iesus quia volebant eum interrogare et dixit eis: "De hoc
quaeritis inter vos quia dixi: 'Modicum, et non videbitis me, et iterum modicum,
et videbitis me'? <FONT Size=2>20</FONT> Amen, amen dico vobis quia plorabitis et flebitis vos,
mundus autem gaudebit; vos autem contristabimini, sed tristitia vestra
vertetur in gaudium. <FONT Size=2>21</FONT> Mulier cum parit, tristitiam habet, quia venit hora
eius; cum autem pepererit puerum, iam non meminit pressurae propter gaudium
quia natus est homo in mundum. <FONT Size=2>22</FONT> Et vos igitur nunc quidem tristitiam
habetis; iterum autem videbo vos, et gaudebit cor vestrum, et gaudium vestrum
nemo tollit a vobis. <FONT Size=2>23</FONT> Et in illo die me non rogabitis quicquam.
<P>
Amen, amen
dico vobis: Si quid petieritis Patrem in nomine meo, dabit vobis. <FONT Size=2>24</FONT> Usque
modo non petistis quicquam in nomine meo. Petite et accipietis, ut gaudium
vestrum sit plenum. <FONT Size=2>25</FONT> Haec in proverbiis locutus sum vobis; venit hora, cum
iam non in proverbiis loquar vobis, sed palam de Patre adnuntiabo vobis. <FONT Size=2>26</FONT>
Illo die in nomine meo petetis, et non dico vobis quia ego rogabo Patrem de
vobis; <FONT Size=2>27</FONT> ipse enim Pater amat vos, quia vos me amastis et credidistis quia
ego a Deo exivi. <FONT Size=2>28</FONT> Exivi a Patre et veni in mundum; iterum relinquo mundum
et vado ad Patrem". <FONT Size=2>29</FONT> Dicunt ei discipuli eius: "Ecce nunc palam loqueris, et
proverbium nullum dicis. <FONT Size=2>30</FONT> Nunc scimus quia scis omnia et non opus est
tibi, ut quis te interroget; in hoc credimus quia a Deo existi". <FONT Size=2>31</FONT> Respondit
eis Iesus: "Modo creditis? <FONT Size=2>32</FONT> Ecce venit hora et iam venit, ut dispergamini
unusquisque in propria et me solum relinquatis; et non sum solus, quia Pater
mecum est. <FONT Size=2>33</FONT> Haec locutus sum vobis, ut in me pacem habeatis; in mundo
pressuram habetis, sed confidite, ego vici mundum".
<P>
<A NAME="17"></A><FONT SIZE=5>17</FONT> Haec locutus est Iesus; et sublevatis oculis in caelum dixit: "Pater, venit hora: clarifica Filium tuum ut Filius tuus clarificet te, <FONT Size=2>2</FONT> sicut dedisti ei potestatem omnis carnis, ut omne, quod dedisti ei, det eis vitam aeternam. <FONT Size=2>3</FONT> Haec est autem vita
aeterna, ut cognoscant te solum verum Deum et, quem misisti, Iesum Christum.
<FONT Size=2>4</FONT> Ego te clarificavi super terram; opus consummavi, quod dedisti mihi ut
faciam; <FONT Size=2>5</FONT> et nunc clarifica me tu, Pater, apud temet ipsum claritate, quam
habui priusquam mundus esset, apud te.
<P>
<FONT Size=2>6</FONT> Manifestavi nomen tuum hominibus,
quos dedisti mihi de mundo. Tui erant et mihi eos dedisti et sermonem tuum
servaverunt. <FONT Size=2>7</FONT> Nunc cognoverunt quia omnia, quae dedisti mihi, abs te sunt,
<FONT Size=2>8</FONT> quia verba quae dedisti mihi dedi eis, et ipsi acceperunt et cognoverunt
vere quia a te exivi et crediderunt quia tu me misisti. 
<P>
<FONT Size=2>9</FONT> Ego pro eis rogo;
non pro mundo rogo, sed pro his quos dedisti mihi, quia tui sunt, <FONT Size=2>10</FONT> et mea
omnia tua sunt et tua mea sunt; et clarificatus sum in eis. <FONT Size=2>11</FONT> et Iam non
sum in mundo, et hi in mundo sunt, et ego ad te venio.
<P>
Pater sancte, serva eos
in nomine tuo, quos dedisti mihi ut sint unum sicut et nos. <FONT Size=2>12</FONT> Cum essem
cum eis, ego servabam eos in nomine tuo, quos dedisti mihi custodivi et nemo
ex his perivit nisi filius perditionis, ut Scriptura impleatur. <FONT Size=2>13</FONT> Nunc
autem ad te venio et haec loquor in mundo ut habeant gaudium meum impletum
in semet ipsis. <FONT Size=2>14</FONT> Ego dedi eis sermonem tuum et mundus odio eos habuit,
quia non sunt de mundo, sicut et ego non sum de mundo. 
<P>
<FONT Size=2>15</FONT> Non rogo ut tollas eos de mundo sed ut serves eos ex malo. <FONT Size=2>16</FONT> De mundo non sunt, sicut et ego non sum de mundo. <FONT Size=2>17</FONT> Sanctifica eos in veritate; sermo tuus veritas est. <FONT Size=2>18</FONT> Sicut me misisti in mundum et ego misi eos in mundum; <FONT Size=2>19</FONT> et pro eis ego sanctifico me ipsum ut sint et ipsi sanctificati in veritate. 
<P>
<FONT Size=2>20</FONT> Non pro his autem rogo tantum, sed et pro eis, qui credituri sunt per verbum
eorum in me, <FONT Size=2>21</FONT> ut omnes unum sint sicut tu Pater in me et ego in te, ut et
ipsi in nobis unum sint: ut mundus credat quia tu me misisti. <FONT Size=2>22</FONT> Et ego
claritatem, quam dedisti mihi, dedi eis ut sint unum, sicut nos unum sumus; 
<FONT Size=2>23</FONT> ego in eis et tu in me, ut sint consummati in unum et cognoscat mundus
quia tu me misisti et dilexisti eos, sicut me dilexisti. 
<P>
<FONT Size=2>24</FONT> Pater, quos dedisti mihi, volo, ut ubi ego sum, et illi sint mecum, ut videant claritatem meam quam dedisti mihi, quia dilexisti me ante constitutionem mundi.
<P>
<FONT Size=2>25</FONT> Pater iuste, et mundus te non cognovit; ego autem te cognovi, et hi
cognoverunt quia tu me misisti, <FONT Size=2>26</FONT> et notum feci eis nomen tuum et notum
faciam, ut dilectio, qua dilexisti me, in ipsis sit et ego in ipsis".
<P><HR>
<P><A NAME="18"></A><B>CAPUT 18</B><P><FONT size=2>1</FONT>&nbsp;&nbsp;haec cum dixisset Iesus egressus est cum discipulis suis trans torrentem Cedron ubi erat hortus in quem introivit ipse et discipuli eius<BR><FONT size=2>2</FONT>&nbsp;&nbsp;sciebat autem et Iudas qui tradebat eum ipsum locum quia frequenter Iesus convenerat illuc cum discipulis suis<BR><FONT size=2>3</FONT>&nbsp;&nbsp;Iudas ergo cum accepisset cohortem et a pontificibus et Pharisaeis ministros venit illuc cum lanternis et facibus et armis<BR><FONT size=2>4</FONT>&nbsp;&nbsp;Iesus itaque sciens omnia quae ventura erant super eum processit et dicit eis quem quaeritis<BR><FONT size=2>5</FONT>&nbsp;&nbsp;responderunt ei Iesum Nazarenum dicit eis Iesus ego sum stabat autem et Iudas qui tradebat eum cum ipsis<BR><FONT size=2>6</FONT>&nbsp;&nbsp;ut ergo dixit eis ego sum abierunt retrorsum et ceciderunt in terram<BR><FONT size=2>7</FONT>&nbsp;&nbsp;iterum ergo eos interrogavit quem quaeritis illi autem dixerunt Iesum Nazarenum<BR><FONT size=2>8</FONT>&nbsp;&nbsp;respondit Iesus dixi vobis quia ego sum si ergo me quaeritis sinite hos abire<BR><FONT size=2>9</FONT>&nbsp;&nbsp;ut impleretur sermo quem dixit quia quos dedisti mihi non perdidi ex ipsis quemquam<BR><FONT size=2>10</FONT>&nbsp;&nbsp;Simon ergo Petrus habens gladium eduxit eum et percussit pontificis servum et abscidit eius auriculam dextram erat autem nomen servo Malchus<BR><FONT size=2>11</FONT>&nbsp;&nbsp;dixit ergo Iesus Petro mitte gladium in vaginam calicem quem dedit mihi Pater non bibam illum<BR><FONT size=2>12</FONT>&nbsp;&nbsp;cohors ergo et tribunus et ministri Iudaeorum conprehenderunt Iesum et ligaverunt eum<BR><FONT size=2>13</FONT>&nbsp;&nbsp;et adduxerunt eum ad Annam primum erat enim socer Caiaphae qui erat pontifex anni illius<BR><FONT size=2>14</FONT>&nbsp;&nbsp;erat autem Caiaphas qui consilium dederat Iudaeis quia expedit unum hominem mori pro populo<BR><FONT size=2>15</FONT>&nbsp;&nbsp;sequebatur autem Iesum Simon Petrus et alius discipulus discipulus autem ille erat notus pontifici et introivit cum Iesu in atrium pontificis<BR><FONT size=2>16</FONT>&nbsp;&nbsp;Petrus autem stabat ad ostium foris exivit ergo discipulus alius qui erat notus pontifici et dixit ostiariae et introduxit Petrum<BR><FONT size=2>17</FONT>&nbsp;&nbsp;dicit ergo Petro ancilla ostiaria numquid et tu ex discipulis es hominis istius dicit ille non sum<BR><FONT size=2>18</FONT>&nbsp;&nbsp;stabant autem servi et ministri ad prunas quia frigus erat et calefiebant erat autem cum eis et Petrus stans et calefaciens se<BR><FONT size=2>19</FONT>&nbsp;&nbsp;pontifex ergo interrogavit Iesum de discipulis suis et de doctrina eius<BR><FONT size=2>20</FONT>&nbsp;&nbsp;respondit ei Iesus ego palam locutus sum mundo ego semper docui in synagoga et in templo quo omnes Iudaei conveniunt et in occulto locutus sum nihil<BR><FONT size=2>21</FONT>&nbsp;&nbsp;quid me interrogas interroga eos qui audierunt quid locutus sum ipsis ecce hii sciunt quae dixerim ego<BR><FONT size=2>22</FONT>&nbsp;&nbsp;haec autem cum dixisset unus adsistens ministrorum dedit alapam Iesu dicens sic respondes pontifici<BR><FONT size=2>23</FONT>&nbsp;&nbsp;respondit ei Iesus si male locutus sum testimonium perhibe de malo si autem bene quid me caedis<BR><FONT size=2>24</FONT>&nbsp;&nbsp;et misit eum Annas ligatum ad Caiaphan pontificem<BR><FONT size=2>25</FONT>&nbsp;&nbsp;erat autem Simon Petrus stans et calefaciens se dixerunt ergo ei numquid et tu ex discipulis eius es negavit ille et dixit non sum<BR><FONT size=2>26</FONT>&nbsp;&nbsp;dicit unus ex servis pontificis cognatus eius cuius abscidit Petrus auriculam nonne ego te vidi in horto cum illo<BR><FONT size=2>27</FONT>&nbsp;&nbsp;iterum ergo negavit Petrus et statim gallus cantavit<BR><FONT size=2>28</FONT>&nbsp;&nbsp;adducunt ergo Iesum a Caiapha in praetorium erat autem mane et ipsi non introierunt in praetorium ut non contaminarentur sed manducarent pascha<BR><FONT size=2>29</FONT>&nbsp;&nbsp;exivit ergo Pilatus ad eos foras et dixit quam accusationem adfertis adversus hominem hunc<BR><FONT size=2>30</FONT>&nbsp;&nbsp;responderunt et dixerunt ei si non esset hic malefactor non tibi tradidissemus eum<BR><FONT size=2>31</FONT>&nbsp;&nbsp;dixit ergo eis Pilatus accipite eum vos et secundum legem vestram iudicate eum dixerunt ergo ei Iudaei nobis non licet interficere quemquam<BR><FONT size=2>32</FONT>&nbsp;&nbsp;ut sermo Iesu impleretur quem dixit significans qua esset morte moriturus<BR><FONT size=2>33</FONT>&nbsp;&nbsp;introivit ergo iterum in praetorium Pilatus et vocavit Iesum et dixit ei tu es rex Iudaeorum<BR><FONT size=2>34</FONT>&nbsp;&nbsp;et respondit Iesus a temet ipso hoc dicis an alii tibi dixerunt de me<BR><FONT size=2>35</FONT>&nbsp;&nbsp;respondit Pilatus numquid ego Iudaeus sum gens tua et pontifices tradiderunt te mihi quid fecisti<BR><FONT size=2>36</FONT>&nbsp;&nbsp;respondit Iesus regnum meum non est de mundo hoc si ex hoc mundo esset regnum meum ministri mei decertarent ut non traderer Iudaeis nunc autem meum regnum non est hinc<BR><FONT size=2>37</FONT>&nbsp;&nbsp;dixit itaque ei Pilatus ergo rex es tu respondit Iesus tu dicis quia rex sum ego ego in hoc natus sum et ad hoc veni in mundum ut testimonium perhibeam veritati omnis qui est ex veritate audit meam vocem<BR><FONT size=2>38</FONT>&nbsp;&nbsp;dicit ei Pilatus quid est veritas et cum hoc dixisset iterum exivit ad Iudaeos et dicit eis ego nullam invenio in eo causam<BR><FONT size=2>39</FONT>&nbsp;&nbsp;est autem consuetudo vobis ut unum dimittam vobis in pascha vultis ergo dimittam vobis regem Iudaeorum<BR><FONT size=2>40</FONT>&nbsp;&nbsp;clamaverunt rursum omnes dicentes non hunc sed Barabban erat autem Barabbas latro 
<P><HR>
<P><A NAME="19"></A><B>CAPUT 19</B><P><FONT size=2>1</FONT>&nbsp;&nbsp;tunc ergo adprehendit Pilatus Iesum et flagellavit<BR><FONT size=2>2</FONT>&nbsp;&nbsp;et milites plectentes coronam de spinis inposuerunt capiti eius et veste purpurea circumdederunt eum<BR><FONT size=2>3</FONT>&nbsp;&nbsp;et veniebant ad eum et dicebant have rex Iudaeorum et dabant ei alapas<BR><FONT size=2>4</FONT>&nbsp;&nbsp;exiit iterum Pilatus foras et dicit eis ecce adduco vobis eum foras<BR><FONT size=2>5</FONT>&nbsp;&nbsp;ut cognoscatis quia in eo nullam causam invenio et purpureum vestimentum et dicit eis ecce homo<BR><FONT size=2>6</FONT>&nbsp;&nbsp;cum ergo vidissent eum pontifices et ministri clamabant dicentes crucifige crucifige dicit eis Pilatus accipite eum vos et crucifigite ego enim non invenio in eo causam<BR><FONT size=2>7</FONT>&nbsp;&nbsp;responderunt ei Iudaei nos legem habemus et secundum legem debet mori quia Filium Dei se fecit<BR><FONT size=2>8</FONT>&nbsp;&nbsp;cum ergo audisset Pilatus hunc sermonem magis timuit<BR><FONT size=2>9</FONT>&nbsp;&nbsp;et ingressus est praetorium iterum et dicit ad Iesum unde es tu Iesus autem responsum non dedit ei<BR><FONT size=2>10</FONT>&nbsp;&nbsp;dicit ergo ei Pilatus mihi non loqueris nescis quia potestatem habeo crucifigere te et potestatem habeo dimittere te<BR><FONT size=2>11</FONT>&nbsp;&nbsp;respondit Iesus non haberes potestatem adversum me ullam nisi tibi esset datum desuper propterea qui tradidit me tibi maius peccatum habet<BR><FONT size=2>12</FONT>&nbsp;&nbsp;exinde quaerebat Pilatus dimittere eum Iudaei autem clamabant dicentes si hunc dimittis non es amicus Caesaris omnis qui se regem facit contradicit Caesari<BR><FONT size=2>13</FONT>&nbsp;&nbsp;Pilatus ergo cum audisset hos sermones adduxit foras Iesum et sedit pro tribunali in locum qui dicitur Lithostrotus hebraice autem Gabbatha<BR><FONT size=2>14</FONT>&nbsp;&nbsp;erat autem parasceve paschae hora quasi sexta et dicit Iudaeis ecce rex vester<BR><FONT size=2>15</FONT>&nbsp;&nbsp;illi autem clamabant tolle tolle crucifige eum dixit eis Pilatus regem vestrum crucifigam responderunt pontifices non habemus regem nisi Caesarem<BR><FONT size=2>16</FONT>&nbsp;&nbsp;tunc ergo tradidit eis illum ut crucifigeretur susceperunt autem Iesum et eduxerunt<BR><FONT size=2>17</FONT>&nbsp;&nbsp;et baiulans sibi crucem exivit in eum qui dicitur Calvariae locum hebraice Golgotha<BR><FONT size=2>18</FONT>&nbsp;&nbsp;ubi eum crucifixerunt et cum eo alios duos hinc et hinc medium autem Iesum<BR><FONT size=2>19</FONT>&nbsp;&nbsp;scripsit autem et titulum Pilatus et posuit super crucem erat autem scriptum Iesus Nazarenus rex Iudaeorum<BR><FONT size=2>20</FONT>&nbsp;&nbsp;hunc ergo titulum multi legerunt Iudaeorum quia prope civitatem erat locus ubi crucifixus est Iesus et erat scriptum hebraice graece et latine<BR><FONT size=2>21</FONT>&nbsp;&nbsp;dicebant ergo Pilato pontifices Iudaeorum noli scribere rex Iudaeorum sed quia ipse dixit rex sum Iudaeorum<BR><FONT size=2>22</FONT>&nbsp;&nbsp;respondit Pilatus quod scripsi scripsi<BR><FONT size=2>23</FONT>&nbsp;&nbsp;milites ergo cum crucifixissent eum acceperunt vestimenta eius et fecerunt quattuor partes unicuique militi partem et tunicam erat autem tunica inconsutilis desuper contexta per totum<BR><FONT size=2>24</FONT>&nbsp;&nbsp;dixerunt ergo ad invicem non scindamus eam sed sortiamur de illa cuius sit ut scriptura impleatur dicens partiti sunt vestimenta mea sibi et in vestem meam miserunt sortem et milites quidem haec fecerunt<BR><FONT size=2>25</FONT>&nbsp;&nbsp;stabant autem iuxta crucem Iesu mater eius et soror matris eius Maria Cleopae et Maria Magdalene<BR><FONT size=2>26</FONT>&nbsp;&nbsp;cum vidisset ergo Iesus matrem et discipulum stantem quem diligebat dicit matri suae mulier ecce filius tuus<BR><FONT size=2>27</FONT>&nbsp;&nbsp;deinde dicit discipulo ecce mater tua et ex illa hora accepit eam discipulus in sua<BR><FONT size=2>28</FONT>&nbsp;&nbsp;postea sciens Iesus quia iam omnia consummata sunt ut consummaretur scriptura dicit sitio<BR><FONT size=2>29</FONT>&nbsp;&nbsp;vas ergo positum erat aceto plenum illi autem spongiam plenam aceto hysopo circumponentes obtulerunt ori eius<BR><FONT size=2>30</FONT>&nbsp;&nbsp;cum ergo accepisset Iesus acetum dixit consummatum est et inclinato capite tradidit spiritum<BR><FONT size=2>31</FONT>&nbsp;&nbsp;Iudaei ergo quoniam parasceve erat ut non remanerent in cruce corpora sabbato erat enim magnus dies ille sabbati rogaverunt Pilatum ut frangerentur eorum crura et tollerentur<BR><FONT size=2>32</FONT>&nbsp;&nbsp;venerunt ergo milites et primi quidem fregerunt crura et alterius qui crucifixus est cum eo<BR><FONT size=2>33</FONT>&nbsp;&nbsp;ad Iesum autem cum venissent ut viderunt eum iam mortuum non fregerunt eius crura<BR><FONT size=2>34</FONT>&nbsp;&nbsp;sed unus militum lancea latus eius aperuit et continuo exivit sanguis et aqua<BR><FONT size=2>35</FONT>&nbsp;&nbsp;et qui vidit testimonium perhibuit et verum est eius testimonium et ille scit quia vera dicit ut et vos credatis<BR><FONT size=2>36</FONT>&nbsp;&nbsp;facta sunt enim haec ut scriptura impleatur os non comminuetis ex eo<BR><FONT size=2>37</FONT>&nbsp;&nbsp;et iterum alia scriptura dicit videbunt in quem transfixerunt<BR><FONT size=2>38</FONT>&nbsp;&nbsp;post haec autem rogavit Pilatum Ioseph ab Arimathia eo quod esset discipulus Iesu occultus autem propter metum Iudaeorum ut tolleret corpus Iesu et permisit Pilatus venit ergo et tulit corpus Iesu<BR><FONT size=2>39</FONT>&nbsp;&nbsp;venit autem et Nicodemus qui venerat ad Iesum nocte primum ferens mixturam murrae et aloes quasi libras centum<BR><FONT size=2>40</FONT>&nbsp;&nbsp;acceperunt ergo corpus Iesu et ligaverunt eum linteis cum aromatibus sicut mos Iudaeis est sepelire<BR><FONT size=2>41</FONT>&nbsp;&nbsp;erat autem in loco ubi crucifixus est hortus et in horto monumentum novum in quo nondum quisquam positus erat<BR><FONT size=2>42</FONT>&nbsp;&nbsp;ibi ergo propter parasceven Iudaeorum quia iuxta erat monumentum posuerunt Iesum 
<P><HR>
<P><A NAME="20"></A><B>CAPUT 20</B><P><FONT size=2>1</FONT>&nbsp;&nbsp;una autem sabbati Maria Magdalene venit mane cum adhuc tenebrae essent ad monumentum et videt lapidem sublatum a monumento<BR><FONT size=2>2</FONT>&nbsp;&nbsp;cucurrit ergo et venit ad Simonem Petrum et ad alium discipulum quem amabat Iesus et dicit eis tulerunt Dominum de monumento et nescimus ubi posuerunt eum<BR><FONT size=2>3</FONT>&nbsp;&nbsp;exiit ergo Petrus et ille alius discipulus et venerunt ad monumentum<BR><FONT size=2>4</FONT>&nbsp;&nbsp;currebant autem duo simul et ille alius discipulus praecucurrit citius Petro et venit primus ad monumentum<BR><FONT size=2>5</FONT>&nbsp;&nbsp;et cum se inclinasset videt posita linteamina non tamen introivit<BR><FONT size=2>6</FONT>&nbsp;&nbsp;venit ergo Simon Petrus sequens eum et introivit in monumentum et videt linteamina posita<BR><FONT size=2>7</FONT>&nbsp;&nbsp;et sudarium quod fuerat super caput eius non cum linteaminibus positum sed separatim involutum in unum locum<BR><FONT size=2>8</FONT>&nbsp;&nbsp;tunc ergo introivit et ille discipulus qui venerat primus ad monumentum et vidit et credidit<BR><FONT size=2>9</FONT>&nbsp;&nbsp;nondum enim sciebant scripturam quia oportet eum a mortuis resurgere<BR><FONT size=2>10</FONT>&nbsp;&nbsp;abierunt ergo iterum ad semet ipsos discipuli<BR><FONT size=2>11</FONT>&nbsp;&nbsp;Maria autem stabat ad monumentum foris plorans dum ergo fleret inclinavit se et prospexit in monumentum<BR><FONT size=2>12</FONT>&nbsp;&nbsp;et vidit duos angelos in albis sedentes unum ad caput et unum ad pedes ubi positum fuerat corpus Iesu<BR><FONT size=2>13</FONT>&nbsp;&nbsp;dicunt ei illi mulier quid ploras dicit eis quia tulerunt Dominum meum et nescio ubi posuerunt eum<BR><FONT size=2>14</FONT>&nbsp;&nbsp;haec cum dixisset conversa est retrorsum et videt Iesum stantem et non sciebat quia Iesus est<BR><FONT size=2>15</FONT>&nbsp;&nbsp;dicit ei Iesus mulier quid ploras quem quaeris illa existimans quia hortulanus esset dicit ei domine si tu sustulisti eum dicito mihi ubi posuisti eum et ego eum tollam<BR><FONT size=2>16</FONT>&nbsp;&nbsp;dicit ei Iesus Maria conversa illa dicit ei rabboni quod dicitur magister<BR><FONT size=2>17</FONT>&nbsp;&nbsp;dicit ei Iesus noli me tangere nondum enim ascendi ad Patrem meum vade autem ad fratres meos et dic eis ascendo ad Patrem meum et Patrem vestrum et Deum meum et Deum vestrum<BR><FONT size=2>18</FONT>&nbsp;&nbsp;venit Maria Magdalene adnuntians discipulis quia vidi Dominum et haec dixit mihi<BR><FONT size=2>19</FONT>&nbsp;&nbsp;cum esset ergo sero die illo una sabbatorum et fores essent clausae ubi erant discipuli propter metum Iudaeorum venit Iesus et stetit in medio et dicit eis pax vobis<BR><FONT size=2>20</FONT>&nbsp;&nbsp;et hoc cum dixisset ostendit eis manus et latus gavisi sunt ergo discipuli viso Domino<BR><FONT size=2>21</FONT>&nbsp;&nbsp;dixit ergo eis iterum pax vobis sicut misit me Pater et ego mitto vos<BR><FONT size=2>22</FONT>&nbsp;&nbsp;hoc cum dixisset insuflavit et dicit eis accipite Spiritum Sanctum<BR><FONT size=2>23</FONT>&nbsp;&nbsp;quorum remiseritis peccata remittuntur eis quorum retinueritis detenta sunt<BR><FONT size=2>24</FONT>&nbsp;&nbsp;Thomas autem unus ex duodecim qui dicitur Didymus non erat cum eis quando venit Iesus<BR><FONT size=2>25</FONT>&nbsp;&nbsp;dixerunt ergo ei alii discipuli vidimus Dominum ille autem dixit eis nisi videro in manibus eius figuram clavorum et mittam digitum meum in locum clavorum et mittam manum meam in latus eius non credam<BR><FONT size=2>26</FONT>&nbsp;&nbsp;et post dies octo iterum erant discipuli eius intus et Thomas cum eis venit Iesus ianuis clausis et stetit in medio et dixit pax vobis<BR><FONT size=2>27</FONT>&nbsp;&nbsp;deinde dicit Thomae infer digitum tuum huc et vide manus meas et adfer manum tuam et mitte in latus meum et noli esse incredulus sed fidelis<BR><FONT size=2>28</FONT>&nbsp;&nbsp;respondit Thomas et dixit ei Dominus meus et Deus meus<BR><FONT size=2>29</FONT>&nbsp;&nbsp;dicit ei Iesus quia vidisti me credidisti beati qui non viderunt et crediderunt<BR><FONT size=2>30</FONT>&nbsp;&nbsp;multa quidem et alia signa fecit Iesus in conspectu discipulorum suorum quae non sunt scripta in libro hoc<BR><FONT size=2>31</FONT>&nbsp;&nbsp;haec autem scripta sunt ut credatis quia Iesus est Christus Filius Dei et ut credentes vitam habeatis in nomine eius 
<P><HR>
<P><A NAME="21"></A><B>CAPUT 21</B><P><FONT size=2>1</FONT>&nbsp;&nbsp;postea manifestavit se iterum Iesus ad mare Tiberiadis manifestavit autem sic<BR><FONT size=2>2</FONT>&nbsp;&nbsp;erant simul Simon Petrus et Thomas qui dicitur Didymus et Nathanahel qui erat a Cana Galilaeae et filii Zebedaei et alii ex discipulis eius duo<BR><FONT size=2>3</FONT>&nbsp;&nbsp;dicit eis Simon Petrus vado piscari dicunt ei venimus et nos tecum et exierunt et ascenderunt in navem et illa nocte nihil prendiderunt<BR><FONT size=2>4</FONT>&nbsp;&nbsp;mane autem iam facto stetit Iesus in litore non tamen cognoverunt discipuli quia Iesus est<BR><FONT size=2>5</FONT>&nbsp;&nbsp;dicit ergo eis Iesus pueri numquid pulmentarium habetis responderunt ei non<BR><FONT size=2>6</FONT>&nbsp;&nbsp;dixit eis mittite in dexteram navigii rete et invenietis miserunt ergo et iam non valebant illud trahere a multitudine piscium<BR><FONT size=2>7</FONT>&nbsp;&nbsp;dicit ergo discipulus ille quem diligebat Iesus Petro Dominus est Simon Petrus cum audisset quia Dominus est tunicam succinxit se erat enim nudus et misit se in mare<BR><FONT size=2>8</FONT>&nbsp;&nbsp;alii autem discipuli navigio venerunt non enim longe erant a terra sed quasi a cubitis ducentis trahentes rete piscium<BR><FONT size=2>9</FONT>&nbsp;&nbsp;ut ergo descenderunt in terram viderunt prunas positas et piscem superpositum et panem<BR><FONT size=2>10</FONT>&nbsp;&nbsp;dicit eis Iesus adferte de piscibus quos prendidistis nunc<BR><FONT size=2>11</FONT>&nbsp;&nbsp;ascendit Simon Petrus et traxit rete in terram plenum magnis piscibus centum quinquaginta tribus et cum tanti essent non est scissum rete<BR><FONT size=2>12</FONT>&nbsp;&nbsp;dicit eis Iesus venite prandete et nemo audebat discentium interrogare eum tu quis es scientes quia Dominus esset<BR><FONT size=2>13</FONT>&nbsp;&nbsp;et venit Iesus et accepit panem et dat eis et piscem similiter<BR><FONT size=2>14</FONT>&nbsp;&nbsp;hoc iam tertio manifestatus est Iesus discipulis cum surrexisset a mortuis<BR><FONT size=2>15</FONT>&nbsp;&nbsp;cum ergo prandissent dicit Simoni Petro Iesus Simon Iohannis diligis me plus his dicit ei etiam Domine tu scis quia amo te dicit ei pasce agnos meos<BR><FONT size=2>16</FONT>&nbsp;&nbsp;dicit ei iterum Simon Iohannis diligis me ait illi etiam Domine tu scis quia amo te dicit ei pasce agnos meos<BR><FONT size=2>17</FONT>&nbsp;&nbsp;dicit ei tertio Simon Iohannis amas me contristatus est Petrus quia dixit ei tertio amas me et dicit ei Domine tu omnia scis tu scis quia amo te dicit ei pasce oves meas<BR><FONT size=2>18</FONT>&nbsp;&nbsp;amen amen dico tibi cum esses iunior cingebas te et ambulabas ubi volebas cum autem senueris extendes manus tuas et alius te cinget et ducet quo non vis<BR><FONT size=2>19</FONT>&nbsp;&nbsp;hoc autem dixit significans qua morte clarificaturus esset Deum et hoc cum dixisset dicit ei sequere me<BR><FONT size=2>20</FONT>&nbsp;&nbsp;conversus Petrus vidit illum discipulum quem diligebat Iesus sequentem qui et recubuit in cena super pectus eius et dixit Domine quis est qui tradit te<BR><FONT size=2>21</FONT>&nbsp;&nbsp;hunc ergo cum vidisset Petrus dicit Iesu Domine hic autem quid<BR><FONT size=2>22</FONT>&nbsp;&nbsp;dicit ei Iesus si sic eum volo manere donec veniam quid ad te tu me sequere<BR><FONT size=2>23</FONT>&nbsp;&nbsp;exivit ergo sermo iste in fratres quia discipulus ille non moritur et non dixit ei Iesus non moritur sed si sic eum volo manere donec venio quid ad te<BR><FONT size=2>24</FONT>&nbsp;&nbsp;hic est discipulus qui testimonium perhibet de his et scripsit haec et scimus quia verum est testimonium eius<BR><FONT size=2>25</FONT>&nbsp;&nbsp;sunt autem et alia multa quae fecit Iesus quae si scribantur per singula nec ipsum arbitror mundum capere eos qui scribendi sunt libros amen 
<p class=border></P>
<p>
<table border=0 cellspacing=15 cellpadding=0 align=CENTER>
<tr>
	<td><a href="/bible.html">The Bible</A>
	<td><a href="/christian.html">Christian Latin</A>
	<td><a href="/index.html">The Latin Library</A>
	<td><a href="/classics.html">The Classics Page</A>
</TABLE>
</P>

</BODY></HTML>
