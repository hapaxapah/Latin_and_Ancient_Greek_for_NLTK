<HTML><HEAD><TITLE>Vulgate: Paul to the Ephesians</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>EPISTULA PAULI AD EPHESIOS</CENTER></FONT></font>
<P><HR><CENTER>
	<FONT SIZE="3"><A HREF=#1>1</A>	<A HREF=#2>2</A>	<A HREF=#3>3</A>	<A HREF=#4>4</A>	<A HREF=#5>5</A>	<A HREF=#6>6</A>	</FONT></CENTER><HR>
<FONT SIZE="4">
<P><A NAME="1"></A><B>CAPUT 1</B><P><FONT size=2>1</FONT>&nbsp;&nbsp;Paulus apostolus Christi Iesu per voluntatem Dei sanctis omnibus qui sunt Ephesi et fidelibus in Christo Iesu<BR><FONT size=2>2</FONT>&nbsp;&nbsp;gratia vobis et pax a Deo Patre nostro et Domino Iesu Christo<BR><FONT size=2>3</FONT>&nbsp;&nbsp;benedictus Deus et Pater Domini nostri Iesu Christi qui benedixit nos in omni benedictione spiritali in caelestibus in Christo<BR><FONT size=2>4</FONT>&nbsp;&nbsp;sicut elegit nos in ipso ante mundi constitutionem ut essemus sancti et inmaculati in conspectu eius in caritate<BR><FONT size=2>5</FONT>&nbsp;&nbsp;qui praedestinavit nos in adoptionem filiorum per Iesum Christum in ipsum secundum propositum voluntatis suae<BR><FONT size=2>6</FONT>&nbsp;&nbsp;in laudem gloriae gratiae suae in qua gratificavit nos in dilecto<BR><FONT size=2>7</FONT>&nbsp;&nbsp;in quo habemus redemptionem per sanguinem eius remissionem peccatorum secundum divitias gratiae eius<BR><FONT size=2>8</FONT>&nbsp;&nbsp;quae superabundavit in nobis in omni sapientia et prudentia<BR><FONT size=2>9</FONT>&nbsp;&nbsp;ut notum faceret nobis sacramentum voluntatis suae secundum bonum placitum eius quod proposuit in eo<BR><FONT size=2>10</FONT>&nbsp;&nbsp;in dispensationem plenitudinis temporum instaurare omnia in Christo quae in caelis et quae in terra sunt in ipso<BR><FONT size=2>11</FONT>&nbsp;&nbsp;in quo etiam sorte vocati sumus praedestinati secundum propositum eius qui omnia operatur secundum consilium voluntatis suae<BR><FONT size=2>12</FONT>&nbsp;&nbsp;ut simus in laudem gloriae eius qui ante speravimus in Christo<BR><FONT size=2>13</FONT>&nbsp;&nbsp;in quo et vos cum audissetis verbum veritatis evangelium salutis vestrae in quo et credentes signati estis Spiritu promissionis Sancto<BR><FONT size=2>14</FONT>&nbsp;&nbsp;qui est pignus hereditatis nostrae in redemptionem adquisitionis in laudem gloriae ipsius<BR><FONT size=2>15</FONT>&nbsp;&nbsp;propterea et ego audiens fidem vestram quae est in Domino Iesu et dilectionem in omnes sanctos<BR><FONT size=2>16</FONT>&nbsp;&nbsp;non cesso gratias agens pro vobis memoriam vestri faciens in orationibus meis<BR><FONT size=2>17</FONT>&nbsp;&nbsp;ut Deus Domini nostri Iesu Christi Pater gloriae det vobis spiritum sapientiae et revelationis in agnitione eius<BR><FONT size=2>18</FONT>&nbsp;&nbsp;inluminatos oculos cordis vestri ut sciatis quae sit spes vocationis eius quae divitiae gloriae hereditatis eius in sanctis<BR><FONT size=2>19</FONT>&nbsp;&nbsp;et quae sit supereminens magnitudo virtutis eius in nos qui credidimus secundum operationem potentiae virtutis eius<BR><FONT size=2>20</FONT>&nbsp;&nbsp;quam operatus est in Christo suscitans illum a mortuis et constituens ad dexteram suam in caelestibus<BR><FONT size=2>21</FONT>&nbsp;&nbsp;supra omnem principatum et potestatem et virtutem et dominationem et omne nomen quod nominatur non solum in hoc saeculo sed et in futuro<BR><FONT size=2>22</FONT>&nbsp;&nbsp;et omnia subiecit sub pedibus eius et ipsum dedit caput supra omnia ecclesiae<BR><FONT size=2>23</FONT>&nbsp;&nbsp;quae est corpus ipsius plenitudo eius qui omnia in omnibus adimpletur 
<P><HR>
<P><A NAME="2"></A><B>CAPUT 2</B><P><FONT size=2>1</FONT>&nbsp;&nbsp;et vos cum essetis mortui delictis et peccatis vestris<BR><FONT size=2>2</FONT>&nbsp;&nbsp;in quibus aliquando ambulastis secundum saeculum mundi huius secundum principem potestatis aeris huius spiritus qui nunc operatur in filios diffidentiae<BR><FONT size=2>3</FONT>&nbsp;&nbsp;in quibus et nos omnes aliquando conversati sumus in desideriis carnis nostrae facientes voluntates carnis et cogitationum et eramus natura filii irae sicut et ceteri<BR><FONT size=2>4</FONT>&nbsp;&nbsp;Deus autem qui dives est in misericordia propter nimiam caritatem suam qua dilexit nos<BR><FONT size=2>5</FONT>&nbsp;&nbsp;et cum essemus mortui peccatis convivificavit nos Christo gratia estis salvati<BR><FONT size=2>6</FONT>&nbsp;&nbsp;et conresuscitavit et consedere fecit in caelestibus in Christo Iesu<BR><FONT size=2>7</FONT>&nbsp;&nbsp;ut ostenderet in saeculis supervenientibus abundantes divitias gratiae suae in bonitate super nos in Christo Iesu<BR><FONT size=2>8</FONT>&nbsp;&nbsp;gratia enim estis salvati per fidem et hoc non ex vobis Dei enim donum est<BR><FONT size=2>9</FONT>&nbsp;&nbsp;non ex operibus ut ne quis glorietur<BR><FONT size=2>10</FONT>&nbsp;&nbsp;ipsius enim sumus factura creati in Christo Iesu in operibus bonis quae praeparavit Deus ut in illis ambulemus<BR><FONT size=2>11</FONT>&nbsp;&nbsp;propter quod memores estote quod aliquando vos gentes in carne qui dicimini praeputium ab ea quae dicitur circumcisio in carne manufacta<BR><FONT size=2>12</FONT>&nbsp;&nbsp;quia eratis illo in tempore sine Christo alienati a conversatione Israhel et hospites testamentorum promissionis spem non habentes et sine Deo in mundo<BR><FONT size=2>13</FONT>&nbsp;&nbsp;nunc autem in Christo Iesu vos qui aliquando eratis longe facti estis prope in sanguine Christi<BR><FONT size=2>14</FONT>&nbsp;&nbsp;ipse est enim pax nostra qui fecit utraque unum et medium parietem maceriae solvens inimicitiam in carne sua<BR><FONT size=2>15</FONT>&nbsp;&nbsp;legem mandatorum decretis evacuans ut duos condat in semet ipsum in unum novum hominem faciens pacem<BR><FONT size=2>16</FONT>&nbsp;&nbsp;et reconciliet ambos in uno corpore Deo per crucem interficiens inimicitiam in semet ipso<BR><FONT size=2>17</FONT>&nbsp;&nbsp;et veniens evangelizavit pacem vobis qui longe fuistis et pacem his qui prope<BR><FONT size=2>18</FONT>&nbsp;&nbsp;quoniam per ipsum habemus accessum ambo in uno Spiritu ad Patrem<BR><FONT size=2>19</FONT>&nbsp;&nbsp;ergo iam non estis hospites et advenae sed estis cives sanctorum et domestici Dei<BR><FONT size=2>20</FONT>&nbsp;&nbsp;superaedificati super fundamentum apostolorum et prophetarum ipso summo angulari lapide Christo Iesu<BR><FONT size=2>21</FONT>&nbsp;&nbsp;in quo omnis aedificatio constructa crescit in templum sanctum in Domino<BR><FONT size=2>22</FONT>&nbsp;&nbsp;in quo et vos coaedificamini in habitaculum Dei in Spiritu 
<P><HR>
<P><A NAME="3"></A><B>CAPUT 3</B><P><FONT size=2>1</FONT>&nbsp;&nbsp;huius rei gratia ego Paulus vinctus Christi Iesu pro vobis gentibus<BR><FONT size=2>2</FONT>&nbsp;&nbsp;si tamen audistis dispensationem gratiae Dei quae data est mihi in vobis<BR><FONT size=2>3</FONT>&nbsp;&nbsp;quoniam secundum revelationem notum mihi factum est sacramentum sicut supra scripsi in brevi<BR><FONT size=2>4</FONT>&nbsp;&nbsp;prout potestis legentes intellegere prudentiam meam in mysterio Christi<BR><FONT size=2>5</FONT>&nbsp;&nbsp;quod aliis generationibus non est agnitum filiis hominum sicuti nunc revelatum est sanctis apostolis eius et prophetis in Spiritu<BR><FONT size=2>6</FONT>&nbsp;&nbsp;esse gentes coheredes et concorporales et conparticipes promissionis in Christo Iesu per evangelium<BR><FONT size=2>7</FONT>&nbsp;&nbsp;cuius factus sum minister secundum donum gratiae Dei quae data est mihi secundum operationem virtutis eius<BR><FONT size=2>8</FONT>&nbsp;&nbsp;mihi omnium sanctorum minimo data est gratia haec in gentibus evangelizare ininvestigabiles divitias Christi<BR><FONT size=2>9</FONT>&nbsp;&nbsp;et inluminare omnes quae sit dispensatio sacramenti absconditi a saeculis in Deo qui omnia creavit<BR><FONT size=2>10</FONT>&nbsp;&nbsp;ut innotescat principibus et potestatibus in caelestibus per ecclesiam multiformis sapientia Dei<BR><FONT size=2>11</FONT>&nbsp;&nbsp;secundum praefinitionem saeculorum quam fecit in Christo Iesu Domino nostro<BR><FONT size=2>12</FONT>&nbsp;&nbsp;in quo habemus fiduciam et accessum in confidentia per fidem eius<BR><FONT size=2>13</FONT>&nbsp;&nbsp;propter quod peto ne deficiatis in tribulationibus meis pro vobis quae est gloria vestra<BR><FONT size=2>14</FONT>&nbsp;&nbsp;huius rei gratia flecto genua mea ad Patrem Domini nostri Iesu Christi<BR><FONT size=2>15</FONT>&nbsp;&nbsp;ex quo omnis paternitas in caelis et in terra nominatur<BR><FONT size=2>16</FONT>&nbsp;&nbsp;ut det vobis secundum divitias gloriae suae virtute corroborari per Spiritum eius in interiore homine<BR><FONT size=2>17</FONT>&nbsp;&nbsp;habitare Christum per fidem in cordibus vestris in caritate radicati et fundati<BR><FONT size=2>18</FONT>&nbsp;&nbsp;ut possitis conprehendere cum omnibus sanctis quae sit latitudo et longitudo et sublimitas et profundum<BR><FONT size=2>19</FONT>&nbsp;&nbsp;scire etiam supereminentem scientiae caritatem Christi ut impleamini in omnem plenitudinem Dei<BR><FONT size=2>20</FONT>&nbsp;&nbsp;ei autem qui potens est omnia facere superabundanter quam petimus aut intellegimus secundum virtutem quae operatur in nobis<BR><FONT size=2>21</FONT>&nbsp;&nbsp;ipsi gloria in ecclesia et in Christo Iesu in omnes generationes saeculi saeculorum amen 
<P><HR>
<P><A NAME="4"></A><B>CAPUT 4</B><P><FONT size=2>1</FONT>&nbsp;&nbsp;obsecro itaque vos ego vinctus in Domino ut digne ambuletis vocatione qua vocati estis<BR><FONT size=2>2</FONT>&nbsp;&nbsp;cum omni humilitate et mansuetudine cum patientia subportantes invicem in caritate<BR><FONT size=2>3</FONT>&nbsp;&nbsp;solliciti servare unitatem spiritus in vinculo pacis<BR><FONT size=2>4</FONT>&nbsp;&nbsp;unum corpus et unus spiritus sicut vocati estis in una spe vocationis vestrae<BR><FONT size=2>5</FONT>&nbsp;&nbsp;unus Dominus una fides unum baptisma<BR><FONT size=2>6</FONT>&nbsp;&nbsp;unus Deus et Pater omnium qui super omnes et per omnia et in omnibus nobis<BR><FONT size=2>7</FONT>&nbsp;&nbsp;unicuique autem nostrum data est gratia secundum mensuram donationis Christi<BR><FONT size=2>8</FONT>&nbsp;&nbsp;propter quod dicit ascendens in altum captivam duxit captivitatem dedit dona hominibus<BR><FONT size=2>9</FONT>&nbsp;&nbsp;quod autem ascendit quid est nisi quia et descendit primum in inferiores partes terrae<BR><FONT size=2>10</FONT>&nbsp;&nbsp;qui descendit ipse est et qui ascendit super omnes caelos ut impleret omnia<BR><FONT size=2>11</FONT>&nbsp;&nbsp;et ipse dedit quosdam quidem apostolos quosdam autem prophetas alios vero evangelistas alios autem pastores et doctores<BR><FONT size=2>12</FONT>&nbsp;&nbsp;ad consummationem sanctorum in opus ministerii in aedificationem corporis Christi<BR><FONT size=2>13</FONT>&nbsp;&nbsp;donec occurramus omnes in unitatem fidei et agnitionis Filii Dei in virum perfectum in mensuram aetatis plenitudinis Christi<BR><FONT size=2>14</FONT>&nbsp;&nbsp;ut iam non simus parvuli fluctuantes et circumferamur omni vento doctrinae in nequitia hominum in astutia ad circumventionem erroris<BR><FONT size=2>15</FONT>&nbsp;&nbsp;veritatem autem facientes in caritate crescamus in illo per omnia qui est caput Christus<BR><FONT size=2>16</FONT>&nbsp;&nbsp;ex quo totum corpus conpactum et conexum per omnem iuncturam subministrationis secundum operationem in mensuram uniuscuiusque membri augmentum corporis facit in aedificationem sui in caritate<BR><FONT size=2>17</FONT>&nbsp;&nbsp;hoc igitur dico et testificor in Domino ut iam non ambuletis sicut gentes ambulant in vanitate sensus sui<BR><FONT size=2>18</FONT>&nbsp;&nbsp;tenebris obscuratum habentes intellectum alienati a vita Dei per ignorantiam quae est in illis propter caecitatem cordis ipsorum<BR><FONT size=2>19</FONT>&nbsp;&nbsp;qui desperantes semet ipsos tradiderunt inpudicitiae in operationem inmunditiae omnis in avaritia<BR><FONT size=2>20</FONT>&nbsp;&nbsp;vos autem non ita didicistis Christum<BR><FONT size=2>21</FONT>&nbsp;&nbsp;si tamen illum audistis et in ipso edocti estis sicut est veritas in Iesu<BR><FONT size=2>22</FONT>&nbsp;&nbsp;deponere vos secundum pristinam conversationem veterem hominem qui corrumpitur secundum desideria erroris<BR><FONT size=2>23</FONT>&nbsp;&nbsp;renovamini autem spiritu mentis vestrae<BR><FONT size=2>24</FONT>&nbsp;&nbsp;et induite novum hominem qui secundum Deum creatus est in iustitia et sanctitate veritatis<BR><FONT size=2>25</FONT>&nbsp;&nbsp;propter quod deponentes mendacium loquimini veritatem unusquisque cum proximo suo quoniam sumus invicem membra<BR><FONT size=2>26</FONT>&nbsp;&nbsp;irascimini et nolite peccare sol non occidat super iracundiam vestram<BR><FONT size=2>27</FONT>&nbsp;&nbsp;nolite locum dare diabolo<BR><FONT size=2>28</FONT>&nbsp;&nbsp;qui furabatur iam non furetur magis autem laboret operando manibus quod bonum est ut habeat unde tribuat necessitatem patienti<BR><FONT size=2>29</FONT>&nbsp;&nbsp;omnis sermo malus ex ore vestro non procedat sed si quis bonus ad aedificationem oportunitatis ut det gratiam audientibus<BR><FONT size=2>30</FONT>&nbsp;&nbsp;et nolite contristare Spiritum Sanctum Dei in quo signati estis in die redemptionis<BR><FONT size=2>31</FONT>&nbsp;&nbsp;omnis amaritudo et ira et indignatio et clamor et blasphemia tollatur a vobis cum omni malitia<BR><FONT size=2>32</FONT>&nbsp;&nbsp;estote autem invicem benigni misericordes donantes invicem sicut et Deus in Christo donavit nobis 
<P><HR>
<P><A NAME="5"></A><B>CAPUT 5</B><P><FONT size=2>1</FONT>&nbsp;&nbsp;estote ergo imitatores Dei sicut filii carissimi<BR><FONT size=2>2</FONT>&nbsp;&nbsp;et ambulate in dilectione sicut et Christus dilexit nos et tradidit se ipsum pro nobis oblationem et hostiam Deo in odorem suavitatis<BR><FONT size=2>3</FONT>&nbsp;&nbsp;fornicatio autem et omnis inmunditia aut avaritia nec nominetur in vobis sicut decet sanctos<BR><FONT size=2>4</FONT>&nbsp;&nbsp;aut turpitudo aut stultiloquium aut scurrilitas quae ad rem non pertinent sed magis gratiarum actio<BR><FONT size=2>5</FONT>&nbsp;&nbsp;hoc enim scitote intellegentes quod omnis fornicator aut inmundus aut avarus quod est idolorum servitus non habet hereditatem in regno Christi et Dei<BR><FONT size=2>6</FONT>&nbsp;&nbsp;nemo vos seducat inanibus verbis propter haec enim venit ira Dei in filios diffidentiae<BR><FONT size=2>7</FONT>&nbsp;&nbsp;nolite ergo effici participes eorum<BR><FONT size=2>8</FONT>&nbsp;&nbsp;eratis enim aliquando tenebrae nunc autem lux in Domino ut filii lucis ambulate<BR><FONT size=2>9</FONT>&nbsp;&nbsp;fructus enim lucis est in omni bonitate et iustitia et veritate<BR><FONT size=2>10</FONT>&nbsp;&nbsp;probantes quid sit beneplacitum Deo<BR><FONT size=2>11</FONT>&nbsp;&nbsp;et nolite communicare operibus infructuosis tenebrarum magis autem et redarguite<BR><FONT size=2>12</FONT>&nbsp;&nbsp;quae enim in occulto fiunt ab ipsis turpe est et dicere<BR><FONT size=2>13</FONT>&nbsp;&nbsp;omnia autem quae arguuntur a lumine manifestantur omne enim quod manifestatur lumen est<BR><FONT size=2>14</FONT>&nbsp;&nbsp;propter quod dicit surge qui dormis et exsurge a mortuis et inluminabit tibi Christus<BR><FONT size=2>15</FONT>&nbsp;&nbsp;videte itaque fratres quomodo caute ambuletis non quasi insipientes sed ut sapientes<BR><FONT size=2>16</FONT>&nbsp;&nbsp;redimentes tempus quoniam dies mali sunt<BR><FONT size=2>17</FONT>&nbsp;&nbsp;propterea nolite fieri inprudentes sed intellegentes quae sit voluntas Domini<BR><FONT size=2>18</FONT>&nbsp;&nbsp;et nolite inebriari vino in quo est luxuria sed implemini Spiritu<BR><FONT size=2>19</FONT>&nbsp;&nbsp;loquentes vobismet ipsis in psalmis et hymnis et canticis spiritalibus cantantes et psallentes in cordibus vestris Domino<BR><FONT size=2>20</FONT>&nbsp;&nbsp;gratias agentes semper pro omnibus in nomine Domini nostri Iesu Christi Deo et Patri<BR><FONT size=2>21</FONT>&nbsp;&nbsp;subiecti invicem in timore Christi<BR><FONT size=2>22</FONT>&nbsp;&nbsp;mulieres viris suis subditae sint sicut Domino<BR><FONT size=2>23</FONT>&nbsp;&nbsp;quoniam vir caput est mulieris sicut Christus caput est ecclesiae ipse salvator corporis<BR><FONT size=2>24</FONT>&nbsp;&nbsp;sed ut ecclesia subiecta est Christo ita et mulieres viris suis in omnibus<BR><FONT size=2>25</FONT>&nbsp;&nbsp;viri diligite uxores sicut et Christus dilexit ecclesiam et se ipsum tradidit pro ea<BR><FONT size=2>26</FONT>&nbsp;&nbsp;ut illam sanctificaret mundans lavacro aquae in verbo<BR><FONT size=2>27</FONT>&nbsp;&nbsp;ut exhiberet ipse sibi gloriosam ecclesiam non habentem maculam aut rugam aut aliquid eiusmodi sed ut sit sancta et inmaculata<BR><FONT size=2>28</FONT>&nbsp;&nbsp;ita et viri debent diligere uxores suas ut corpora sua qui suam uxorem diligit se ipsum diligit<BR><FONT size=2>29</FONT>&nbsp;&nbsp;nemo enim umquam carnem suam odio habuit sed nutrit et fovet eam sicut et Christus ecclesiam<BR><FONT size=2>30</FONT>&nbsp;&nbsp;quia membra sumus corporis eius de carne eius et de ossibus eius<BR><FONT size=2>31</FONT>&nbsp;&nbsp;propter hoc relinquet homo patrem et matrem suam et adherebit uxori suae et erunt duo in carne una<BR><FONT size=2>32</FONT>&nbsp;&nbsp;sacramentum hoc magnum est ego autem dico in Christo et in ecclesia<BR><FONT size=2>33</FONT>&nbsp;&nbsp;verumtamen et vos singuli unusquisque suam uxorem sicut se ipsum diligat uxor autem ut timeat virum 
<P><HR>
<P><A NAME="6"></A><B>CAPUT 6</B><P><FONT size=2>1</FONT>&nbsp;&nbsp;filii oboedite parentibus vestris in Domino hoc enim est iustum<BR><FONT size=2>2</FONT>&nbsp;&nbsp;honora patrem tuum et matrem quod est mandatum primum in promissione<BR><FONT size=2>3</FONT>&nbsp;&nbsp;ut bene sit tibi et sis longevus super terram<BR><FONT size=2>4</FONT>&nbsp;&nbsp;et patres nolite ad iracundiam provocare filios vestros sed educate illos in disciplina et correptione Domini<BR><FONT size=2>5</FONT>&nbsp;&nbsp;servi oboedite dominis carnalibus cum timore et tremore in simplicitate cordis vestri sicut Christo<BR><FONT size=2>6</FONT>&nbsp;&nbsp;non ad oculum servientes quasi hominibus placentes sed ut servi Christi facientes voluntatem Dei ex animo<BR><FONT size=2>7</FONT>&nbsp;&nbsp;cum bona voluntate servientes sicut Domino et non hominibus<BR><FONT size=2>8</FONT>&nbsp;&nbsp;scientes quoniam unusquisque quodcumque fecerit bonum hoc percipiet a Domino sive servus sive liber<BR><FONT size=2>9</FONT>&nbsp;&nbsp;et domini eadem facite illis remittentes minas scientes quia et illorum et vester Dominus est in caelis et personarum acceptio non est apud eum<BR><FONT size=2>10</FONT>&nbsp;&nbsp;de cetero fratres confortamini in Domino et in potentia virtutis eius<BR><FONT size=2>11</FONT>&nbsp;&nbsp;induite vos arma Dei ut possitis stare adversus insidias diaboli<BR><FONT size=2>12</FONT>&nbsp;&nbsp;quia non est nobis conluctatio adversus carnem et sanguinem sed adversus principes et potestates adversus mundi rectores tenebrarum harum contra spiritalia nequitiae in caelestibus<BR><FONT size=2>13</FONT>&nbsp;&nbsp;propterea accipite armaturam Dei ut possitis resistere in die malo et omnibus perfectis stare<BR><FONT size=2>14</FONT>&nbsp;&nbsp;state ergo succincti lumbos vestros in veritate et induti loricam iustitiae<BR><FONT size=2>15</FONT>&nbsp;&nbsp;et calciati pedes in praeparatione evangelii pacis<BR><FONT size=2>16</FONT>&nbsp;&nbsp;in omnibus sumentes scutum fidei in quo possitis omnia tela nequissimi ignea extinguere<BR><FONT size=2>17</FONT>&nbsp;&nbsp;et galeam salutis adsumite et gladium Spiritus quod est verbum Dei<BR><FONT size=2>18</FONT>&nbsp;&nbsp;per omnem orationem et obsecrationem orantes omni tempore in Spiritu et in ipso vigilantes in omni instantia et obsecratione pro omnibus sanctis<BR><FONT size=2>19</FONT>&nbsp;&nbsp;et pro me ut detur mihi sermo in apertione oris mei cum fiducia notum facere mysterium evangelii<BR><FONT size=2>20</FONT>&nbsp;&nbsp;pro quo legatione fungor in catena ita ut in ipso audeam prout oportet me loqui<BR><FONT size=2>21</FONT>&nbsp;&nbsp;ut autem et vos sciatis quae circa me sunt quid agam omnia nota vobis faciet Tychicus carissimus frater et fidelis minister in Domino<BR><FONT size=2>22</FONT>&nbsp;&nbsp;quem misi ad vos in hoc ipsum ut cognoscatis quae circa nos sunt et consoletur corda vestra<BR><FONT size=2>23</FONT>&nbsp;&nbsp;pax fratribus et caritas cum fide a Deo Patre et Domino Iesu Christo<BR><FONT size=2>24</FONT>&nbsp;&nbsp;gratia cum omnibus qui diligunt Dominum nostrum Iesum Christum in incorruptione<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
