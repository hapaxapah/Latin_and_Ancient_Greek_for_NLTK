<HTML><HEAD><TITLE>Vulgate: Letter to Hebrews</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>EPISTULA  PAULI AD HEBRAEOS</CENTER></FONT></font>
<P><HR><CENTER>
	<FONT SIZE="3"><A HREF=#1>1</A>	<A HREF=#2>2</A>	<A HREF=#3>3</A>	<A HREF=#4>4</A>	<A HREF=#5>5</A>	<A HREF=#6>6</A>	<A HREF=#7>7</A>	<A HREF=#8>8</A>	<A HREF=#9>9</A>	<A HREF=#10>10</A>	<A HREF=#11>11</A>	<A HREF=#12>12</A>	<A HREF=#13>13</A>	</FONT></CENTER><HR>
<FONT SIZE="4">
<P><A NAME="1"></A><B>CAPUT 1</B><P><FONT size=2>1</FONT>&nbsp;&nbsp;multifariam et multis modis olim Deus loquens patribus in prophetis<BR><FONT size=2>2</FONT>&nbsp;&nbsp;novissime diebus istis locutus est nobis in Filio quem constituit heredem universorum per quem fecit et saecula<BR><FONT size=2>3</FONT>&nbsp;&nbsp;qui cum sit splendor gloriae et figura substantiae eius portansque omnia verbo virtutis suae purgationem peccatorum faciens sedit ad dexteram Maiestatis in excelsis<BR><FONT size=2>4</FONT>&nbsp;&nbsp;tanto melior angelis effectus quanto differentius prae illis nomen hereditavit<BR><FONT size=2>5</FONT>&nbsp;&nbsp;cui enim dixit aliquando angelorum Filius meus es tu ego hodie genui te et rursum ego ero illi in Patrem et ipse erit mihi in Filium<BR><FONT size=2>6</FONT>&nbsp;&nbsp;et cum iterum introducit primogenitum in orbem terrae dicit et adorent eum omnes angeli Dei<BR><FONT size=2>7</FONT>&nbsp;&nbsp;et ad angelos quidem dicit qui facit angelos suos spiritus et ministros suos flammam ignis<BR><FONT size=2>8</FONT>&nbsp;&nbsp;ad Filium autem thronus tuus Deus in saeculum saeculi et virga aequitatis virga regni tui<BR><FONT size=2>9</FONT>&nbsp;&nbsp;dilexisti iustitiam et odisti iniquitatem propterea unxit te Deus Deus tuus oleo exultationis prae participibus tuis<BR><FONT size=2>10</FONT>&nbsp;&nbsp;et tu in principio Domine terram fundasti et opera manuum tuarum sunt caeli<BR><FONT size=2>11</FONT>&nbsp;&nbsp;ipsi peribunt tu autem permanebis et omnes ut vestimentum veterescent<BR><FONT size=2>12</FONT>&nbsp;&nbsp;et velut amictum involves eos et mutabuntur tu autem idem es et anni tui non deficient<BR><FONT size=2>13</FONT>&nbsp;&nbsp;ad quem autem angelorum dixit aliquando sede a dextris meis quoadusque ponam inimicos tuos scabillum pedum tuorum<BR><FONT size=2>14</FONT>&nbsp;&nbsp;nonne omnes sunt administratorii spiritus in ministerium missi propter eos qui hereditatem capient salutis 
<P><HR>
<P><A NAME="2"></A><B>CAPUT 2</B><P><FONT size=2>1</FONT>&nbsp;&nbsp;propterea abundantius oportet observare nos ea quae audivimus ne forte pereffluamus<BR><FONT size=2>2</FONT>&nbsp;&nbsp;si enim qui per angelos dictus est sermo factus est firmus et omnis praevaricatio et inoboedientia accepit iustam mercedis retributionem<BR><FONT size=2>3</FONT>&nbsp;&nbsp;quomodo nos effugiemus si tantam neglexerimus salutem quae cum initium accepisset enarrari per Dominum ab eis qui audierunt in nos confirmata est<BR><FONT size=2>4</FONT>&nbsp;&nbsp;contestante Deo signis et portentis et variis virtutibus et Spiritus Sancti distributionibus secundum suam voluntatem<BR><FONT size=2>5</FONT>&nbsp;&nbsp;non enim angelis subiecit orbem terrae futurum de quo loquimur<BR><FONT size=2>6</FONT>&nbsp;&nbsp;testatus est autem in quodam loco quis dicens quid est homo quod memor es eius aut filius hominis quoniam visitas eum<BR><FONT size=2>7</FONT>&nbsp;&nbsp;minuisti eum paulo minus ab angelis gloria et honore coronasti eum et constituisti eum super opera manuum tuarum<BR><FONT size=2>8</FONT>&nbsp;&nbsp;omnia subiecisti sub pedibus eius in eo enim quod ei omnia subiecit nihil dimisit non subiectum ei nunc autem necdum videmus omnia subiecta ei<BR><FONT size=2>9</FONT>&nbsp;&nbsp;eum autem qui modico quam angeli minoratus est videmus Iesum propter passionem mortis gloria et honore coronatum ut gratia Dei pro omnibus gustaret mortem<BR><FONT size=2>10</FONT>&nbsp;&nbsp;decebat enim eum propter quem omnia et per quem omnia qui multos filios in gloriam adduxerat auctorem salutis eorum per passiones consummare<BR><FONT size=2>11</FONT>&nbsp;&nbsp;qui enim sanctificat et qui sanctificantur ex uno omnes propter quam causam non confunditur fratres eos vocare dicens<BR><FONT size=2>12</FONT>&nbsp;&nbsp;nuntiabo nomen tuum fratribus meis in medio ecclesiae laudabo te<BR><FONT size=2>13</FONT>&nbsp;&nbsp;et iterum ego ero fidens in eum et iterum ecce ego et pueri mei quos mihi dedit Deus<BR><FONT size=2>14</FONT>&nbsp;&nbsp;quia ergo pueri communicaverunt sanguini et carni et ipse similiter participavit hisdem ut per mortem destrueret eum qui habebat mortis imperium id est diabolum<BR><FONT size=2>15</FONT>&nbsp;&nbsp;et liberaret eos qui timore mortis per totam vitam obnoxii erant servituti<BR><FONT size=2>16</FONT>&nbsp;&nbsp;nusquam enim angelos adprehendit sed semen Abrahae adprehendit<BR><FONT size=2>17</FONT>&nbsp;&nbsp;unde debuit per omnia fratribus similare ut misericors fieret et fidelis pontifex ad Deum ut repropitiaret delicta populi<BR><FONT size=2>18</FONT>&nbsp;&nbsp;in eo enim in quo passus est ipse temptatus potens est eis qui temptantur auxiliari 
<P><HR>
<P><A NAME="3"></A><B>CAPUT 3</B><P><FONT size=2>1</FONT>&nbsp;&nbsp;unde fratres sancti vocationis caelestis participes considerate apostolum et pontificem confessionis nostrae Iesum<BR><FONT size=2>2</FONT>&nbsp;&nbsp;qui fidelis est ei qui fecit illum sicut et Moses in omni domo illius<BR><FONT size=2>3</FONT>&nbsp;&nbsp;amplioris enim gloriae iste prae Mose dignus habitus est quanto ampliorem honorem habet domus qui fabricavit illam<BR><FONT size=2>4</FONT>&nbsp;&nbsp;omnis namque domus fabricatur ab aliquo qui autem omnia creavit Deus<BR><FONT size=2>5</FONT>&nbsp;&nbsp;et Moses quidem fidelis erat in tota domo eius tamquam famulus in testimonium eorum quae dicenda erant<BR><FONT size=2>6</FONT>&nbsp;&nbsp;Christus vero tamquam filius in domo sua quae domus sumus nos si fiduciam et gloriam spei usque ad finem firmam retineamus<BR><FONT size=2>7</FONT>&nbsp;&nbsp;quapropter sicut dicit Spiritus Sanctus hodie si vocem eius audieritis<BR><FONT size=2>8</FONT>&nbsp;&nbsp;nolite obdurare corda vestra sicut in exacerbatione secundum diem temptationis in deserto<BR><FONT size=2>9</FONT>&nbsp;&nbsp;ubi temptaverunt me patres vestri probaverunt et viderunt opera mea<BR><FONT size=2>10</FONT>&nbsp;&nbsp;quadraginta annos propter quod infensus fui generationi huic et dixi semper errant corde ipsi autem non cognoverunt vias meas<BR><FONT size=2>11</FONT>&nbsp;&nbsp;sicut iuravi in ira mea si introibunt in requiem meam<BR><FONT size=2>12</FONT>&nbsp;&nbsp;videte fratres ne forte sit in aliquo vestrum cor malum incredulitatis discedendi a Deo vivo<BR><FONT size=2>13</FONT>&nbsp;&nbsp;sed adhortamini vosmet ipsos per singulos dies donec hodie cognominatur ut non obduretur quis ex vobis fallacia peccati<BR><FONT size=2>14</FONT>&nbsp;&nbsp;participes enim Christi effecti sumus si tamen initium substantiae usque ad finem firmum retineamus<BR><FONT size=2>15</FONT>&nbsp;&nbsp;dum dicitur hodie si vocem eius audieritis nolite obdurare corda vestra quemadmodum in illa exacerbatione<BR><FONT size=2>16</FONT>&nbsp;&nbsp;quidam enim audientes exacerbaverunt sed non universi qui profecti sunt ab Aegypto per Mosen<BR><FONT size=2>17</FONT>&nbsp;&nbsp;quibus autem infensus est quadraginta annos nonne illis qui peccaverunt quorum cadavera prostrata sunt in deserto<BR><FONT size=2>18</FONT>&nbsp;&nbsp;quibus autem iuravit non introire in requiem ipsius nisi illis qui increduli fuerunt<BR><FONT size=2>19</FONT>&nbsp;&nbsp;et videmus quia non potuerunt introire propter incredulitatem 
<P><HR>
<P><A NAME="4"></A><B>CAPUT 4</B><P><FONT size=2>1</FONT>&nbsp;&nbsp;timeamus ergo ne forte relicta pollicitatione introeundi in requiem eius existimetur aliqui ex vobis deesse<BR><FONT size=2>2</FONT>&nbsp;&nbsp;etenim et nobis nuntiatum est quemadmodum et illis sed non profuit illis sermo auditus non admixtis fidei ex his quae audierunt<BR><FONT size=2>3</FONT>&nbsp;&nbsp;ingrediemur enim in requiem qui credidimus quemadmodum dixit sicut iuravi in ira mea si introibunt in requiem meam et quidem operibus ab institutione mundi factis<BR><FONT size=2>4</FONT>&nbsp;&nbsp;dixit enim quodam loco de die septima sic et requievit Deus die septima ab omnibus operibus suis<BR><FONT size=2>5</FONT>&nbsp;&nbsp;et in isto rursum si introibunt in requiem meam<BR><FONT size=2>6</FONT>&nbsp;&nbsp;quoniam ergo superest quosdam introire in illam et hii quibus prioribus adnuntiatum est non introierunt propter incredulitatem<BR><FONT size=2>7</FONT>&nbsp;&nbsp;iterum terminat diem quendam hodie in David dicendo post tantum temporis sicut supra dictum est hodie si vocem eius audieritis nolite obdurare corda vestra<BR><FONT size=2>8</FONT>&nbsp;&nbsp;nam si eis Iesus requiem praestitisset numquam de alio loqueretur posthac die<BR><FONT size=2>9</FONT>&nbsp;&nbsp;itaque relinquitur sabbatismus populo Dei<BR><FONT size=2>10</FONT>&nbsp;&nbsp;qui enim ingressus est in requiem eius etiam ipse requievit ab operibus suis sicut a suis Deus<BR><FONT size=2>11</FONT>&nbsp;&nbsp;festinemus ergo ingredi in illam requiem ut ne in id ipsum quis incidat incredulitatis exemplum<BR><FONT size=2>12</FONT>&nbsp;&nbsp;vivus est enim Dei sermo et efficax et penetrabilior omni gladio ancipiti et pertingens usque ad divisionem animae ac spiritus conpagum quoque et medullarum et discretor cogitationum et intentionum cordis<BR><FONT size=2>13</FONT>&nbsp;&nbsp;et non est ulla creatura invisibilis in conspectu eius omnia autem nuda et aperta sunt oculis eius ad quem nobis sermo<BR><FONT size=2>14</FONT>&nbsp;&nbsp;habentes ergo pontificem magnum qui penetraverit caelos Iesum Filium Dei teneamus confessionem<BR><FONT size=2>15</FONT>&nbsp;&nbsp;non enim habemus pontificem qui non possit conpati infirmitatibus nostris temptatum autem per omnia pro similitudine absque peccato<BR><FONT size=2>16</FONT>&nbsp;&nbsp;adeamus ergo cum fiducia ad thronum gratiae ut misericordiam consequamur et gratiam inveniamus in auxilio oportuno 
<P><HR>
<P><A NAME="5"></A><B>CAPUT 5</B><P><FONT size=2>1</FONT>&nbsp;&nbsp;omnis namque pontifex ex hominibus adsumptus pro hominibus constituitur in his quae sunt ad Deum ut offerat dona et sacrificia pro peccatis<BR><FONT size=2>2</FONT>&nbsp;&nbsp;qui condolere possit his qui ignorant et errant quoniam et ipse circumdatus est infirmitate<BR><FONT size=2>3</FONT>&nbsp;&nbsp;et propter eam debet quemadmodum et pro populo ita etiam pro semet ipso offerre pro peccatis<BR><FONT size=2>4</FONT>&nbsp;&nbsp;nec quisquam sumit sibi honorem sed qui vocatur a Deo tamquam Aaron<BR><FONT size=2>5</FONT>&nbsp;&nbsp;sic et Christus non semet ipsum clarificavit ut pontifex fieret sed qui locutus est ad eum Filius meus es tu ego hodie genui te<BR><FONT size=2>6</FONT>&nbsp;&nbsp;quemadmodum et in alio dicit tu es sacerdos in aeternum secundum ordinem Melchisedech<BR><FONT size=2>7</FONT>&nbsp;&nbsp;qui in diebus carnis suae preces supplicationesque ad eum qui possit salvum illum a morte facere cum clamore valido et lacrimis offerens et exauditus pro sua reverentia<BR><FONT size=2>8</FONT>&nbsp;&nbsp;et quidem cum esset Filius didicit ex his quae passus est oboedientiam<BR><FONT size=2>9</FONT>&nbsp;&nbsp;et consummatus factus est omnibus obtemperantibus sibi causa salutis aeternae<BR><FONT size=2>10</FONT>&nbsp;&nbsp;appellatus a Deo pontifex iuxta ordinem Melchisedech<BR><FONT size=2>11</FONT>&nbsp;&nbsp;de quo grandis nobis sermo et ininterpretabilis ad dicendum quoniam inbecilles facti estis ad audiendum<BR><FONT size=2>12</FONT>&nbsp;&nbsp;etenim cum deberetis magistri esse propter tempus rursum indigetis ut vos doceamini quae sint elementa exordii sermonum Dei et facti estis quibus lacte opus sit non solido cibo<BR><FONT size=2>13</FONT>&nbsp;&nbsp;omnis enim qui lactis est particeps expers est sermonis iustitiae parvulus enim est<BR><FONT size=2>14</FONT>&nbsp;&nbsp;perfectorum autem est solidus cibus eorum qui pro consuetudine exercitatos habent sensus ad discretionem boni ac mali 
<P><HR>
<P><A NAME="6"></A><B>CAPUT 6</B><P><FONT size=2>1</FONT>&nbsp;&nbsp;quapropter intermittentes inchoationis Christi sermonem ad perfectionem feramur non rursum iacientes fundamentum paenitentiae ab operibus mortuis et fidei ad Deum<BR><FONT size=2>2</FONT>&nbsp;&nbsp;baptismatum doctrinae inpositionis quoque manuum ac resurrectionis mortuorum et iudicii aeterni<BR><FONT size=2>3</FONT>&nbsp;&nbsp;et hoc faciemus siquidem permiserit Deus<BR><FONT size=2>4</FONT>&nbsp;&nbsp;inpossibile est enim eos qui semel sunt inluminati gustaverunt etiam donum caeleste et participes sunt facti Spiritus Sancti<BR><FONT size=2>5</FONT>&nbsp;&nbsp;gustaverunt nihilominus bonum Dei verbum virtutesque saeculi venturi<BR><FONT size=2>6</FONT>&nbsp;&nbsp;et prolapsi sunt renovari rursus ad paenitentiam rursum crucifigentes sibimet ipsis Filium Dei et ostentui habentes<BR><FONT size=2>7</FONT>&nbsp;&nbsp;terra enim saepe venientem super se bibens imbrem et generans herbam oportunam illis a quibus colitur accipit benedictionem a Deo<BR><FONT size=2>8</FONT>&nbsp;&nbsp;proferens autem spinas ac tribulos reproba est et maledicto proxima cuius consummatio in conbustionem<BR><FONT size=2>9</FONT>&nbsp;&nbsp;confidimus autem de vobis dilectissimi meliora et viciniora saluti tametsi ita loquimur<BR><FONT size=2>10</FONT>&nbsp;&nbsp;non enim iniustus Deus ut obliviscatur operis vestri et dilectionis quam ostendistis in nomine ipsius qui ministrastis sanctis et ministratis<BR><FONT size=2>11</FONT>&nbsp;&nbsp;cupimus autem unumquemque vestrum eandem ostentare sollicitudinem ad expletionem spei usque in finem<BR><FONT size=2>12</FONT>&nbsp;&nbsp;ut non segnes efficiamini verum imitatores eorum qui fide et patientia hereditabunt promissiones<BR><FONT size=2>13</FONT>&nbsp;&nbsp;Abrahae namque promittens Deus quoniam neminem habuit per quem iuraret maiorem iuravit per semet ipsum<BR><FONT size=2>14</FONT>&nbsp;&nbsp;dicens nisi benedicens benedicam te et multiplicans multiplicabo te<BR><FONT size=2>15</FONT>&nbsp;&nbsp;et sic longanimiter ferens adeptus est repromissionem<BR><FONT size=2>16</FONT>&nbsp;&nbsp;homines enim per maiorem sui iurant et omnis controversiae eorum finis ad confirmationem est iuramentum<BR><FONT size=2>17</FONT>&nbsp;&nbsp;in quo abundantius volens Deus ostendere pollicitationis heredibus inmobilitatem consilii sui interposuit iusiurandum<BR><FONT size=2>18</FONT>&nbsp;&nbsp;ut per duas res inmobiles quibus inpossibile est mentiri Deum fortissimum solacium habeamus qui confugimus ad tenendam propositam spem<BR><FONT size=2>19</FONT>&nbsp;&nbsp;quam sicut anchoram habemus animae tutam ac firmam et incedentem usque in interiora velaminis<BR><FONT size=2>20</FONT>&nbsp;&nbsp;ubi praecursor pro nobis introiit Iesus secundum ordinem Melchisedech pontifex factus in aeternum 
<P><HR>
<P><A NAME="7"></A><B>CAPUT 7</B><P><FONT size=2>1</FONT>&nbsp;&nbsp;hic enim Melchisedech rex Salem sacerdos Dei summi qui obviavit Abrahae regresso a caede regum et benedixit ei<BR><FONT size=2>2</FONT>&nbsp;&nbsp;cui decimas omnium divisit Abraham primum quidem qui interpretatur rex iustitiae deinde autem et rex Salem quod est rex pacis<BR><FONT size=2>3</FONT>&nbsp;&nbsp;sine patre sine matre sine genealogia neque initium dierum neque finem vitae habens adsimilatus autem Filio Dei manet sacerdos in perpetuum<BR><FONT size=2>4</FONT>&nbsp;&nbsp;intuemini autem quantus sit hic cui et decimam dedit de praecipuis Abraham patriarcha<BR><FONT size=2>5</FONT>&nbsp;&nbsp;et quidem de filiis Levi sacerdotium accipientes mandatum habent decimas sumere a populo secundum legem id est a fratribus suis quamquam et ipsi exierunt de lumbis Abrahae<BR><FONT size=2>6</FONT>&nbsp;&nbsp;cuius autem generatio non adnumeratur in eis decimas sumpsit Abraham et hunc qui habebat repromissiones benedixit<BR><FONT size=2>7</FONT>&nbsp;&nbsp;sine ulla autem contradictione quod minus est a meliore benedicitur<BR><FONT size=2>8</FONT>&nbsp;&nbsp;et hic quidem decimas morientes homines accipiunt ibi autem contestatus quia vivit<BR><FONT size=2>9</FONT>&nbsp;&nbsp;et ut ita dictum sit per Abraham et Levi qui decimas accipit decimatus est<BR><FONT size=2>10</FONT>&nbsp;&nbsp;adhuc enim in lumbis patris erat quando obviavit ei Melchisedech<BR><FONT size=2>11</FONT>&nbsp;&nbsp;si ergo consummatio per sacerdotium leviticum erat populus enim sub ipso legem accepit quid adhuc necessarium secundum ordinem Melchisedech alium surgere sacerdotem et non secundum ordinem Aaron dici<BR><FONT size=2>12</FONT>&nbsp;&nbsp;translato enim sacerdotio necesse est ut et legis translatio fiat<BR><FONT size=2>13</FONT>&nbsp;&nbsp;in quo enim haec dicuntur de alia tribu est de qua nullus altario praesto fuit<BR><FONT size=2>14</FONT>&nbsp;&nbsp;manifestum enim quod ex Iuda ortus sit Dominus noster in qua tribu nihil de sacerdotibus Moses locutus est<BR><FONT size=2>15</FONT>&nbsp;&nbsp;et amplius adhuc manifestum est si secundum similitudinem Melchisedech exsurgit alius sacerdos<BR><FONT size=2>16</FONT>&nbsp;&nbsp;qui non secundum legem mandati carnalis factus est sed secundum virtutem vitae insolubilis<BR><FONT size=2>17</FONT>&nbsp;&nbsp;contestatur enim quoniam tu es sacerdos in aeternum secundum ordinem Melchisedech<BR><FONT size=2>18</FONT>&nbsp;&nbsp;reprobatio quidem fit praecedentis mandati propter infirmitatem eius et inutilitatem<BR><FONT size=2>19</FONT>&nbsp;&nbsp;nihil enim ad perfectum adduxit lex introductio vero melioris spei per quam proximamus ad Deum<BR><FONT size=2>20</FONT>&nbsp;&nbsp;et quantum est non sine iureiurando alii quidem sine iureiurando sacerdotes facti sunt<BR><FONT size=2>21</FONT>&nbsp;&nbsp;hic autem cum iureiurando per eum qui dixit ad illum iuravit Dominus et non paenitebit tu es sacerdos in aeternum<BR><FONT size=2>22</FONT>&nbsp;&nbsp;in tantum melioris testamenti sponsor factus est Iesus<BR><FONT size=2>23</FONT>&nbsp;&nbsp;et alii quidem plures facti sunt sacerdotes idcirco quod morte prohiberentur permanere<BR><FONT size=2>24</FONT>&nbsp;&nbsp;hic autem eo quod maneat in aeternum sempiternum habet sacerdotium<BR><FONT size=2>25</FONT>&nbsp;&nbsp;unde et salvare in perpetuo potest accedentes per semet ipsum ad Deum semper vivens ad interpellandum pro eis<BR><FONT size=2>26</FONT>&nbsp;&nbsp;talis enim decebat ut nobis esset pontifex sanctus innocens inpollutus segregatus a peccatoribus et excelsior caelis factus<BR><FONT size=2>27</FONT>&nbsp;&nbsp;qui non habet cotidie necessitatem quemadmodum sacerdotes prius pro suis delictis hostias offerre deinde pro populi hoc enim fecit semel se offerendo<BR><FONT size=2>28</FONT>&nbsp;&nbsp;lex enim homines constituit sacerdotes infirmitatem habentes sermo autem iurisiurandi qui post legem est Filium in aeternum perfectum 
<P><HR>
<P><A NAME="8"></A><B>CAPUT 8</B><P><FONT size=2>1</FONT>&nbsp;&nbsp;capitulum autem super ea quae dicuntur talem habemus pontificem qui consedit in dextera sedis Magnitudinis in caelis<BR><FONT size=2>2</FONT>&nbsp;&nbsp;sanctorum minister et tabernaculi veri quod fixit Dominus et non homo<BR><FONT size=2>3</FONT>&nbsp;&nbsp;omnis enim pontifex ad offerenda munera et hostias constituitur unde necesse est et hunc habere aliquid quod offerat<BR><FONT size=2>4</FONT>&nbsp;&nbsp;si ergo esset super terram nec esset sacerdos cum essent qui offerrent secundum legem munera<BR><FONT size=2>5</FONT>&nbsp;&nbsp;qui exemplari et umbrae deserviunt caelestium sicut responsum est Mosi cum consummaret tabernaculum vide inquit omnia facito secundum exemplar quod tibi ostensum est in monte<BR><FONT size=2>6</FONT>&nbsp;&nbsp;nunc autem melius sortitus est ministerium quanto et melioris testamenti mediator est quod in melioribus repromissionibus sanctum est<BR><FONT size=2>7</FONT>&nbsp;&nbsp;nam si illud prius culpa vacasset non utique secundi locus inquireretur<BR><FONT size=2>8</FONT>&nbsp;&nbsp;vituperans enim eos dicit ecce dies veniunt dicit Dominus et consummabo super domum Israhel et super domum Iuda testamentum novum<BR><FONT size=2>9</FONT>&nbsp;&nbsp;non secundum testamentum quod feci patribus eorum in die qua adprehendi manum illorum ut educerem illos de terra Aegypti quoniam ipsi non permanserunt in testamento meo et ego neglexi eos dicit Dominus<BR><FONT size=2>10</FONT>&nbsp;&nbsp;quia hoc testamentum quod disponam domui Israhel post dies illos dicit Dominus dando leges meas in mentem eorum et in corde eorum superscribam eas et ero eis in Deum et ipsi erunt mihi in populum<BR><FONT size=2>11</FONT>&nbsp;&nbsp;et non docebit unusquisque proximum suum et unusquisque fratrem suum dicens cognosce Dominum quoniam omnes scient me a minore usque ad maiorem eorum<BR><FONT size=2>12</FONT>&nbsp;&nbsp;quia propitius ero iniquitatibus eorum et peccatorum illorum iam non memorabor<BR><FONT size=2>13</FONT>&nbsp;&nbsp;dicendo autem novum veteravit prius quod autem antiquatur et senescit prope interitum est 
<P><HR>
<P><A NAME="9"></A><B>CAPUT 9</B><P><FONT size=2>1</FONT>&nbsp;&nbsp;habuit quidem et prius iustificationes culturae et sanctum saeculare<BR><FONT size=2>2</FONT>&nbsp;&nbsp;tabernaculum enim factum est primum in quo inerant candelabra et mensa et propositio panum quae dicitur sancta<BR><FONT size=2>3</FONT>&nbsp;&nbsp;post velamentum autem secundum tabernaculum quod dicitur sancta sanctorum<BR><FONT size=2>4</FONT>&nbsp;&nbsp;aureum habens turibulum et arcam testamenti circumtectam ex omni parte auro in qua urna aurea habens manna et virga Aaron quae fronduerat et tabulae testamenti<BR><FONT size=2>5</FONT>&nbsp;&nbsp;superque eam cherubin gloriae obumbrantia propitiatorium de quibus non est modo dicendum per singula<BR><FONT size=2>6</FONT>&nbsp;&nbsp;his vero ita conpositis in priori quidem tabernaculo semper introibant sacerdotes sacrificiorum officia consummantes<BR><FONT size=2>7</FONT>&nbsp;&nbsp;in secundo autem semel in anno solus pontifex non sine sanguine quem offert pro sua et populi ignorantia<BR><FONT size=2>8</FONT>&nbsp;&nbsp;hoc significante Spiritu Sancto nondum propalatam esse sanctorum viam adhuc priore tabernaculo habente statum<BR><FONT size=2>9</FONT>&nbsp;&nbsp;quae parabola est temporis instantis iuxta quam munera et hostiae offeruntur quae non possunt iuxta conscientiam perfectum facere servientem<BR><FONT size=2>10</FONT>&nbsp;&nbsp;solummodo in cibis et in potibus et variis baptismis et iustitiis carnis usque ad tempus correctionis inpositis<BR><FONT size=2>11</FONT>&nbsp;&nbsp;Christus autem adsistens pontifex futurorum bonorum per amplius et perfectius tabernaculum non manufactum id est non huius creationis<BR><FONT size=2>12</FONT>&nbsp;&nbsp;neque per sanguinem hircorum et vitulorum sed per proprium sanguinem introivit semel in sancta aeterna redemptione inventa<BR><FONT size=2>13</FONT>&nbsp;&nbsp;si enim sanguis hircorum et taurorum et cinis vitulae aspersus inquinatos sanctificat ad emundationem carnis<BR><FONT size=2>14</FONT>&nbsp;&nbsp;quanto magis sanguis Christi qui per Spiritum Sanctum semet ipsum obtulit inmaculatum Deo emundabit conscientiam vestram ab operibus mortuis ad serviendum Deo viventi<BR><FONT size=2>15</FONT>&nbsp;&nbsp;et ideo novi testamenti mediator est ut morte intercedente in redemptionem earum praevaricationum quae erant sub priore testamento repromissionem accipiant qui vocati sunt aeternae hereditatis<BR><FONT size=2>16</FONT>&nbsp;&nbsp;ubi enim testamentum mors necesse est intercedat testatoris<BR><FONT size=2>17</FONT>&nbsp;&nbsp;testamentum enim in mortuis confirmatum est alioquin nondum valet dum vivit qui testatus est<BR><FONT size=2>18</FONT>&nbsp;&nbsp;unde ne primum quidem sine sanguine dedicatum est<BR><FONT size=2>19</FONT>&nbsp;&nbsp;lecto enim omni mandato legis a Mose universo populo accipiens sanguinem vitulorum et hircorum cum aqua et lana coccinea et hysopo ipsum quoque librum et omnem populum aspersit<BR><FONT size=2>20</FONT>&nbsp;&nbsp;dicens hic sanguis testamenti quod mandavit ad vos Deus<BR><FONT size=2>21</FONT>&nbsp;&nbsp;etiam tabernaculum et omnia vasa ministerii sanguine similiter aspersit<BR><FONT size=2>22</FONT>&nbsp;&nbsp;et omnia paene in sanguine mundantur secundum legem et sine sanguinis fusione non fit remissio<BR><FONT size=2>23</FONT>&nbsp;&nbsp;necesse est ergo exemplaria quidem caelestium his mundari ipsa autem caelestia melioribus hostiis quam istis<BR><FONT size=2>24</FONT>&nbsp;&nbsp;non enim in manufactis sanctis Iesus introiit exemplaria verorum sed in ipsum caelum ut appareat nunc vultui Dei pro nobis<BR><FONT size=2>25</FONT>&nbsp;&nbsp;neque ut saepe offerat semet ipsum quemadmodum pontifex intrat in sancta per singulos annos in sanguine alieno<BR><FONT size=2>26</FONT>&nbsp;&nbsp;alioquin oportebat eum frequenter pati ab origine mundi nunc autem semel in consummatione saeculorum ad destitutionem peccati per hostiam suam apparuit<BR><FONT size=2>27</FONT>&nbsp;&nbsp;et quemadmodum statutum est hominibus semel mori post hoc autem iudicium<BR><FONT size=2>28</FONT>&nbsp;&nbsp;sic et Christus semel oblatus ad multorum exhaurienda peccata secundo sine peccato apparebit expectantibus se in salutem 
<P><HR>
<P><A NAME="10"></A><B>CAPUT 10</B><P><FONT size=2>1</FONT>&nbsp;&nbsp;umbram enim habens lex bonorum futurorum non ipsam imaginem rerum per singulos annos hisdem ipsis hostiis quas offerunt indesinenter numquam potest accedentes perfectos facere<BR><FONT size=2>2</FONT>&nbsp;&nbsp;alioquin non cessassent offerri ideo quod nullam haberent ultra conscientiam peccati cultores semel mundati<BR><FONT size=2>3</FONT>&nbsp;&nbsp;sed in ipsis commemoratio peccatorum per singulos annos fit<BR><FONT size=2>4</FONT>&nbsp;&nbsp;inpossibile enim est sanguine taurorum et hircorum auferri peccata<BR><FONT size=2>5</FONT>&nbsp;&nbsp;ideo ingrediens mundum dicit hostiam et oblationem noluisti corpus autem aptasti mihi<BR><FONT size=2>6</FONT>&nbsp;&nbsp;holocaustomata et pro peccato non tibi placuit<BR><FONT size=2>7</FONT>&nbsp;&nbsp;tunc dixi ecce venio in capitulo libri scriptum est de me ut faciam Deus voluntatem tuam<BR><FONT size=2>8</FONT>&nbsp;&nbsp;superius dicens quia hostias et oblationes et holocaustomata et pro peccato noluisti nec placita sunt tibi quae secundum legem offeruntur<BR><FONT size=2>9</FONT>&nbsp;&nbsp;tunc dixit ecce venio ut faciam Deus voluntatem tuam aufert primum ut sequens statuat<BR><FONT size=2>10</FONT>&nbsp;&nbsp;in qua voluntate sanctificati sumus per oblationem corporis Christi Iesu in semel<BR><FONT size=2>11</FONT>&nbsp;&nbsp;et omnis quidem sacerdos praesto est cotidie ministrans et easdem saepe offerens hostias quae numquam possunt auferre peccata<BR><FONT size=2>12</FONT>&nbsp;&nbsp;hic autem unam pro peccatis offerens hostiam in sempiternum sedit in dextera Dei<BR><FONT size=2>13</FONT>&nbsp;&nbsp;de cetero expectans donec ponantur inimici eius scabillum pedum eius<BR><FONT size=2>14</FONT>&nbsp;&nbsp;una enim oblatione consummavit in sempiternum sanctificatos<BR><FONT size=2>15</FONT>&nbsp;&nbsp;contestatur autem nos et Spiritus Sanctus postquam enim dixit<BR><FONT size=2>16</FONT>&nbsp;&nbsp;hoc autem testamentum quod testabor ad illos post dies illos dicit Dominus dando leges meas in cordibus eorum et in mente eorum superscribam eas<BR><FONT size=2>17</FONT>&nbsp;&nbsp;et peccatorum et iniquitatium eorum iam non recordabor amplius<BR><FONT size=2>18</FONT>&nbsp;&nbsp;ubi autem horum remissio iam non oblatio pro peccato<BR><FONT size=2>19</FONT>&nbsp;&nbsp;habentes itaque fratres fiduciam in introitu sanctorum in sanguine Christi<BR><FONT size=2>20</FONT>&nbsp;&nbsp;quam initiavit nobis viam novam et viventem per velamen id est carnem suam<BR><FONT size=2>21</FONT>&nbsp;&nbsp;et sacerdotem magnum super domum Dei<BR><FONT size=2>22</FONT>&nbsp;&nbsp;accedamus cum vero corde in plenitudine fidei aspersi corda a conscientia mala et abluti corpus aqua munda<BR><FONT size=2>23</FONT>&nbsp;&nbsp;teneamus spei nostrae confessionem indeclinabilem fidelis enim est qui repromisit<BR><FONT size=2>24</FONT>&nbsp;&nbsp;et consideremus invicem in provocationem caritatis et bonorum operum<BR><FONT size=2>25</FONT>&nbsp;&nbsp;non deserentes collectionem nostram sicut est consuetudinis quibusdam sed consolantes et tanto magis quanto videritis adpropinquantem diem<BR><FONT size=2>26</FONT>&nbsp;&nbsp;voluntarie enim peccantibus nobis post acceptam notitiam veritatis iam non relinquitur pro peccatis hostia<BR><FONT size=2>27</FONT>&nbsp;&nbsp;terribilis autem quaedam expectatio iudicii et ignis aemulatio quae consumptura est adversarios<BR><FONT size=2>28</FONT>&nbsp;&nbsp;irritam quis faciens legem Mosi sine ulla miseratione duobus vel tribus testibus moritur<BR><FONT size=2>29</FONT>&nbsp;&nbsp;quanto magis putatis deteriora mereri supplicia qui Filium Dei conculcaverit et sanguinem testamenti pollutum duxerit in quo sanctificatus est et Spiritui gratiae contumeliam fecerit<BR><FONT size=2>30</FONT>&nbsp;&nbsp;scimus enim qui dixit mihi vindictam ego reddam et iterum quia iudicabit Dominus populum suum<BR><FONT size=2>31</FONT>&nbsp;&nbsp;horrendum est incidere in manus Dei viventis<BR><FONT size=2>32</FONT>&nbsp;&nbsp;rememoramini autem pristinos dies in quibus inluminati magnum certamen sustinuistis passionum<BR><FONT size=2>33</FONT>&nbsp;&nbsp;et in altero quidem obprobriis et tribulationibus spectaculum facti in altero autem socii taliter conversantium effecti<BR><FONT size=2>34</FONT>&nbsp;&nbsp;nam et vinctis conpassi estis et rapinam bonorum vestrorum cum gaudio suscepistis cognoscentes vos habere meliorem et manentem substantiam<BR><FONT size=2>35</FONT>&nbsp;&nbsp;nolite itaque amittere confidentiam vestram quae magnam habet remunerationem<BR><FONT size=2>36</FONT>&nbsp;&nbsp;patientia enim vobis necessaria est ut voluntatem Dei facientes reportetis promissionem<BR><FONT size=2>37</FONT>&nbsp;&nbsp;adhuc enim modicum quantulum qui venturus est veniet et non tardabit<BR><FONT size=2>38</FONT>&nbsp;&nbsp;iustus autem meus ex fide vivit quod si subtraxerit se non placebit animae meae<BR><FONT size=2>39</FONT>&nbsp;&nbsp;nos autem non sumus subtractionis in perditionem sed fidei in adquisitionem animae 
<P><HR>
<P><A NAME="11"></A><B>CAPUT 11</B><P><FONT size=2>1</FONT>&nbsp;&nbsp;est autem fides sperandorum substantia rerum argumentum non parentum<BR><FONT size=2>2</FONT>&nbsp;&nbsp;in hac enim testimonium consecuti sunt senes<BR><FONT size=2>3</FONT>&nbsp;&nbsp;fide intellegimus aptata esse saecula verbo Dei ut ex invisibilibus visibilia fierent<BR><FONT size=2>4</FONT>&nbsp;&nbsp;fide plurimam hostiam Abel quam Cain obtulit Deo per quam testimonium consecutus est esse iustus testimonium perhibente muneribus eius Deo et per illam defunctus adhuc loquitur<BR><FONT size=2>5</FONT>&nbsp;&nbsp;fide Enoch translatus est ne videret mortem et non inveniebatur quia transtulit illum Deus ante translationem enim testimonium habebat placuisse Deo<BR><FONT size=2>6</FONT>&nbsp;&nbsp;sine fide autem inpossibile placere credere enim oportet accedentem ad Deum quia est et inquirentibus se remunerator fit<BR><FONT size=2>7</FONT>&nbsp;&nbsp;fide Noe responso accepto de his quae adhuc non videbantur metuens aptavit arcam in salutem domus suae per quam damnavit mundum et iustitiae quae per fidem est heres est institutus<BR><FONT size=2>8</FONT>&nbsp;&nbsp;fide qui vocatur Abraham oboedivit in locum exire quem accepturus erat in hereditatem et exiit nesciens quo iret<BR><FONT size=2>9</FONT>&nbsp;&nbsp;fide moratus est in terra repromissionis tamquam in aliena in casulis habitando cum Isaac et Iacob coheredibus repromissionis eiusdem<BR><FONT size=2>10</FONT>&nbsp;&nbsp;expectabat enim fundamenta habentem civitatem cuius artifex et conditor Deus<BR><FONT size=2>11</FONT>&nbsp;&nbsp;fide et ipsa Sarra sterilis virtutem in conceptionem seminis accepit etiam praeter tempus aetatis quoniam fidelem credidit esse qui promiserat<BR><FONT size=2>12</FONT>&nbsp;&nbsp;propter quod et ab uno orti sunt et haec emortuo tamquam sidera caeli in multitudinem et sicut harena quae est ad oram maris innumerabilis<BR><FONT size=2>13</FONT>&nbsp;&nbsp;iuxta fidem defuncti sunt omnes isti non acceptis repromissionibus sed a longe eas aspicientes et salutantes et confitentes quia peregrini et hospites sunt supra terram<BR><FONT size=2>14</FONT>&nbsp;&nbsp;qui enim haec dicunt significant se patriam inquirere<BR><FONT size=2>15</FONT>&nbsp;&nbsp;et si quidem illius meminissent de qua exierunt habebant utique tempus revertendi<BR><FONT size=2>16</FONT>&nbsp;&nbsp;nunc autem meliorem appetunt id est caelestem ideo non confunditur Deus vocari Deus eorum paravit enim illis civitatem<BR><FONT size=2>17</FONT>&nbsp;&nbsp;fide obtulit Abraham Isaac cum temptaretur et unigenitum offerebat qui susceperat repromissiones<BR><FONT size=2>18</FONT>&nbsp;&nbsp;ad quem dictum est quia in Isaac vocabitur tibi semen<BR><FONT size=2>19</FONT>&nbsp;&nbsp;arbitrans quia et a mortuis suscitare potens est Deus unde eum et in parabola accepit<BR><FONT size=2>20</FONT>&nbsp;&nbsp;fide et de futuris benedixit Isaac Iacob et Esau<BR><FONT size=2>21</FONT>&nbsp;&nbsp;fide Iacob moriens singulis filiorum Ioseph benedixit et adoravit fastigium virgae eius<BR><FONT size=2>22</FONT>&nbsp;&nbsp;fide Ioseph moriens de profectione filiorum Israhel memoratus est et de ossibus suis mandavit<BR><FONT size=2>23</FONT>&nbsp;&nbsp;fide Moses natus occultatus est mensibus tribus a parentibus suis eo quod vidissent elegantem infantem et non timuerunt regis edictum<BR><FONT size=2>24</FONT>&nbsp;&nbsp;fide Moses grandis factus negavit se esse filium filiae Pharaonis<BR><FONT size=2>25</FONT>&nbsp;&nbsp;magis eligens adfligi cum populo Dei quam temporalis peccati habere iucunditatem<BR><FONT size=2>26</FONT>&nbsp;&nbsp;maiores divitias aestimans thesauro Aegyptiorum inproperium Christi aspiciebat enim in remunerationem<BR><FONT size=2>27</FONT>&nbsp;&nbsp;fide reliquit Aegyptum non veritus animositatem regis invisibilem enim tamquam videns sustinuit<BR><FONT size=2>28</FONT>&nbsp;&nbsp;fide celebravit pascha et sanguinis effusionem ne qui vastabat primitiva tangeret eos<BR><FONT size=2>29</FONT>&nbsp;&nbsp;fide transierunt mare Rubrum tamquam per aridam terram quod experti Aegyptii devorati sunt<BR><FONT size=2>30</FONT>&nbsp;&nbsp;fide muri Hiericho ruerunt circuiti dierum septem<BR><FONT size=2>31</FONT>&nbsp;&nbsp;fide Raab meretrix non periit cum incredulis excipiens exploratores cum pace<BR><FONT size=2>32</FONT>&nbsp;&nbsp;et quid adhuc dicam deficiet enim me tempus enarrantem de Gedeon Barac Samson Iepthae David et Samuhel et prophetis<BR><FONT size=2>33</FONT>&nbsp;&nbsp;qui per fidem devicerunt regna operati sunt iustitiam adepti sunt repromissiones obturaverunt ora leonum<BR><FONT size=2>34</FONT>&nbsp;&nbsp;extinxerunt impetum ignis effugerunt aciem gladii convaluerunt de infirmitate fortes facti sunt in bello castra verterunt exterorum<BR><FONT size=2>35</FONT>&nbsp;&nbsp;acceperunt mulieres de resurrectione mortuos suos alii autem distenti sunt non suscipientes redemptionem ut meliorem invenirent resurrectionem<BR><FONT size=2>36</FONT>&nbsp;&nbsp;alii vero ludibria et verbera experti insuper et vincula et carceres<BR><FONT size=2>37</FONT>&nbsp;&nbsp;lapidati sunt secti sunt temptati sunt in occisione gladii mortui sunt circumierunt in melotis in pellibus caprinis egentes angustiati adflicti<BR><FONT size=2>38</FONT>&nbsp;&nbsp;quibus dignus non erat mundus in solitudinibus errantes et montibus et speluncis et in cavernis terrae<BR><FONT size=2>39</FONT>&nbsp;&nbsp;et hii omnes testimonio fidei probati non acceperunt repromissionem<BR><FONT size=2>40</FONT>&nbsp;&nbsp;Deo pro nobis melius aliquid providente ut ne sine nobis consummarentur 
<P><HR>
<P><A NAME="12"></A><B>CAPUT 12</B><P><FONT size=2>1</FONT>&nbsp;&nbsp;ideoque et nos tantam habentes inpositam nubem testium deponentes omne pondus et circumstans nos peccatum per patientiam curramus propositum nobis certamen<BR><FONT size=2>2</FONT>&nbsp;&nbsp;aspicientes in auctorem fidei et consummatorem Iesum qui pro proposito sibi gaudio sustinuit crucem confusione contempta atque in dextera sedis Dei sedit<BR><FONT size=2>3</FONT>&nbsp;&nbsp;recogitate enim eum qui talem sustinuit a peccatoribus adversum semet ipsos contradictionem ut ne fatigemini animis vestris deficientes<BR><FONT size=2>4</FONT>&nbsp;&nbsp;nondum usque ad sanguinem restitistis adversus peccatum repugnantes<BR><FONT size=2>5</FONT>&nbsp;&nbsp;et obliti estis consolationis quae vobis tamquam filiis loquitur dicens fili mi noli neglegere disciplinam Domini neque fatigeris dum ab eo argueris<BR><FONT size=2>6</FONT>&nbsp;&nbsp;quem enim diligit Dominus castigat flagellat autem omnem filium quem recipit<BR><FONT size=2>7</FONT>&nbsp;&nbsp;in disciplina perseverate tamquam filiis vobis offert Deus quis enim filius quem non corripit pater<BR><FONT size=2>8</FONT>&nbsp;&nbsp;quod si extra disciplinam estis cuius participes facti sunt omnes ergo adulteri et non filii estis<BR><FONT size=2>9</FONT>&nbsp;&nbsp;deinde patres quidem carnis nostrae habuimus eruditores et reverebamur non multo magis obtemperabimus Patri spirituum et vivemus<BR><FONT size=2>10</FONT>&nbsp;&nbsp;et illi quidem in tempore paucorum dierum secundum voluntatem suam erudiebant nos hic autem ad id quod utile est in recipiendo sanctificationem eius<BR><FONT size=2>11</FONT>&nbsp;&nbsp;omnis autem disciplina in praesenti quidem videtur non esse gaudii sed maeroris postea autem fructum pacatissimum exercitatis per eam reddit iustitiae<BR><FONT size=2>12</FONT>&nbsp;&nbsp;propter quod remissas manus et soluta genua erigite<BR><FONT size=2>13</FONT>&nbsp;&nbsp;et gressus rectos facite pedibus vestris ut non claudicans erret magis autem sanetur<BR><FONT size=2>14</FONT>&nbsp;&nbsp;pacem sequimini cum omnibus et sanctimoniam sine qua nemo videbit Dominum<BR><FONT size=2>15</FONT>&nbsp;&nbsp;contemplantes ne quis desit gratiae Dei ne qua radix amaritudinis sursum germinans inpediat et per illam inquinentur multi<BR><FONT size=2>16</FONT>&nbsp;&nbsp;ne quis fornicator aut profanus ut Esau qui propter unam escam vendidit primitiva sua<BR><FONT size=2>17</FONT>&nbsp;&nbsp;scitote enim quoniam et postea cupiens hereditare benedictionem reprobatus est non enim invenit paenitentiae locum quamquam cum lacrimis inquisisset eam<BR><FONT size=2>18</FONT>&nbsp;&nbsp;non enim accessistis ad tractabilem et accensibilem ignem et turbinem et caliginem et procellam<BR><FONT size=2>19</FONT>&nbsp;&nbsp;et tubae sonum et vocem verborum quam qui audierunt excusaverunt se ne eis fieret verbum<BR><FONT size=2>20</FONT>&nbsp;&nbsp;non enim portabant quod dicebatur et si bestia tetigerit montem lapidabitur<BR><FONT size=2>21</FONT>&nbsp;&nbsp;et ita terribile erat quod videbatur Moses dixit exterritus sum et tremebundus<BR><FONT size=2>22</FONT>&nbsp;&nbsp;sed accessistis ad Sion montem et civitatem Dei viventis Hierusalem caelestem et multorum milium angelorum frequentiae<BR><FONT size=2>23</FONT>&nbsp;&nbsp;et ecclesiam primitivorum qui conscripti sunt in caelis et iudicem omnium Deum et spiritus iustorum perfectorum<BR><FONT size=2>24</FONT>&nbsp;&nbsp;et testamenti novi mediatorem Iesum et sanguinis sparsionem melius loquentem quam Abel<BR><FONT size=2>25</FONT>&nbsp;&nbsp;videte ne recusetis loquentem si enim illi non effugerunt recusantes eum qui super terram loquebatur multo magis nos qui de caelis loquentem nobis avertimur<BR><FONT size=2>26</FONT>&nbsp;&nbsp;cuius vox movit terram tunc modo autem repromittit dicens adhuc semel ego movebo non solum terram sed et caelum<BR><FONT size=2>27</FONT>&nbsp;&nbsp;quod autem adhuc semel dicit declarat mobilium translationem tamquam factorum ut maneant ea quae sunt inmobilia<BR><FONT size=2>28</FONT>&nbsp;&nbsp;itaque regnum inmobile suscipientes habemus gratiam per quam serviamus placentes Deo cum metu et reverentia<BR><FONT size=2>29</FONT>&nbsp;&nbsp;etenim Deus noster ignis consumens est 
<P><HR>
<P><A NAME="13"></A><B>CAPUT 13</B><P><FONT size=2>1</FONT>&nbsp;&nbsp;caritas fraternitatis maneat<BR><FONT size=2>2</FONT>&nbsp;&nbsp;hospitalitatem nolite oblivisci per hanc enim latuerunt quidam angelis hospitio receptis<BR><FONT size=2>3</FONT>&nbsp;&nbsp;mementote vinctorum tamquam simul vincti et laborantium tamquam et ipsi in corpore morantes<BR><FONT size=2>4</FONT>&nbsp;&nbsp;honorabile conubium in omnibus et torus inmaculatus fornicatores enim et adulteros iudicabit Deus<BR><FONT size=2>5</FONT>&nbsp;&nbsp;sint mores sine avaritia contenti praesentibus ipse enim dixit non te deseram neque derelinquam<BR><FONT size=2>6</FONT>&nbsp;&nbsp;ita ut confidenter dicamus Dominus mihi adiutor non timebo quid faciat mihi homo<BR><FONT size=2>7</FONT>&nbsp;&nbsp;mementote praepositorum vestrorum qui vobis locuti sunt verbum Dei quorum intuentes exitum conversationis imitamini fidem<BR><FONT size=2>8</FONT>&nbsp;&nbsp;Iesus Christus heri et hodie ipse et in saecula<BR><FONT size=2>9</FONT>&nbsp;&nbsp;doctrinis variis et peregrinis nolite abduci optimum enim est gratia stabiliri cor non escis quae non profuerunt ambulantibus in eis<BR><FONT size=2>10</FONT>&nbsp;&nbsp;habemus altare de quo edere non habent potestatem qui tabernaculo deserviunt<BR><FONT size=2>11</FONT>&nbsp;&nbsp;quorum enim animalium infertur sanguis pro peccato in sancta per pontificem horum corpora cremantur extra castra<BR><FONT size=2>12</FONT>&nbsp;&nbsp;propter quod et Iesus ut sanctificaret per suum sanguinem populum extra portam passus est<BR><FONT size=2>13</FONT>&nbsp;&nbsp;exeamus igitur ad eum extra castra inproperium eius portantes<BR><FONT size=2>14</FONT>&nbsp;&nbsp;non enim habemus hic manentem civitatem sed futuram inquirimus<BR><FONT size=2>15</FONT>&nbsp;&nbsp;per ipsum ergo offeramus hostiam laudis semper Deo id est fructum labiorum confitentium nomini eius<BR><FONT size=2>16</FONT>&nbsp;&nbsp;beneficientiae autem et communionis nolite oblivisci talibus enim hostiis promeretur Deus<BR><FONT size=2>17</FONT>&nbsp;&nbsp;oboedite praepositis vestris et subiacete eis ipsi enim pervigilant quasi rationem pro animabus vestris reddituri ut cum gaudio hoc faciant et non gementes hoc enim non expedit vobis<BR><FONT size=2>18</FONT>&nbsp;&nbsp;orate pro nobis confidimus enim quia bonam conscientiam habemus in omnibus bene volentes conversari<BR><FONT size=2>19</FONT>&nbsp;&nbsp;amplius autem deprecor vos hoc facere ut quo celerius restituar vobis<BR><FONT size=2>20</FONT>&nbsp;&nbsp;Deus autem pacis qui eduxit de mortuis pastorem magnum ovium in sanguine testamenti aeterni Dominum nostrum Iesum<BR><FONT size=2>21</FONT>&nbsp;&nbsp;aptet vos in omni bono ut faciatis voluntatem eius faciens in vobis quod placeat coram se per Iesum Christum cui gloria in saecula saeculorum amen<BR><FONT size=2>22</FONT>&nbsp;&nbsp;rogo autem vos fratres sufferatis verbum solacii etenim perpaucis scripsi vobis<BR><FONT size=2>23</FONT>&nbsp;&nbsp;cognoscite fratrem nostrum Timotheum dimissum cum quo si celerius venerit videbo vos<BR><FONT size=2>24</FONT>&nbsp;&nbsp;salutate omnes praepositos vestros et omnes sanctos salutant vos de Italia<BR><FONT size=2>25</FONT>&nbsp;&nbsp;gratia cum omnibus vobis amen 

<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
