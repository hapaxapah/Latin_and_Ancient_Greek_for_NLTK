<HTML>
<HEAD>
<TITLE>Epistula ad Philippenses</TITLE>
<BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<CENTER> <FONT SIZE=5>EPISTULA AD PHILIPPENSES</FONT></CENTER> 
<P> 
<HR><HR>  
<P>
<FONT SIZE=5><B>1</B></FONT> Paulus et Timotheus servi Iesu Christi omnibus sanctis in Christo Iesu qui sunt Philippis cum episcopis et diaconis: <FONT SIZE=2>2</FONT> gratia vobis et pax a Deo Patre nostro et Domino Iesu Christo.
<P>
 <FONT SIZE=2>3</FONT> Gratias ago Deo meo in omni memoria vestri, <FONT SIZE=2>4</FONT> semper in cunctis orationibus meis pro omnibus vobis cum gaudio deprecationem faciens <FONT SIZE=2>5</FONT> super communicatione vestra in evangelio a prima die usque nunc, <FONT SIZE=2>6</FONT> confidens hoc ipsum, quia qui coepit in vobis opus bonum perficiet usque in diem Christi Iesu. <FONT SIZE=2>7</FONT> Sicut est mihi iustum hoc sentire pro omnibus vobis, eo quod habeam in corde vos et in vinculis meis et in defensione et confirmatione evangelii socios gaudii mei omnes vos esse. <FONT SIZE=2>8</FONT> Testis enim mihi est Deus quomodo cupiam omnes vos in visceribus Christi Iesu. <FONT SIZE=2>9</FONT> Et hoc oro ut caritas vestra magis ac magis abundet in scientia et omni sensu, <FONT SIZE=2>10</FONT> ut probetis potiora ut sitis sinceres et sine offensa in diem Christ, <FONT SIZE=2>11</FONT> repleti fructu iustitiae per Christum Iesum in gloriam et laudem Dei.
<P>
<FONT SIZE=2>12</FONT> Scire autem vos volo, fratres, quia quae circa me sunt magis ad profectum venerunt evangelii <FONT SIZE=2>13</FONT> ita ut vincula mea manifesta fierent in Christo in omni praetorio et in ceteris omnibus, <FONT SIZE=2>14</FONT> et plures e fratribus in Domino confidentes vinculis meis abundantius audere sine timore verbum Dei loqui. <FONT SIZE=2>15</FONT> Quidam quidem et propter invidiam et contentionem, quidam autem et propter bonam voluntatem Christum praedicant; <FONT SIZE=2>16</FONT> quidam ex caritate scientes quoniam in defensionem evangelii positus sum. <FONT SIZE=2>17</FONT> Quidam autem ex contentione Christum adnuntiant, non sincere, existimantes pressuram se suscitare vinculis meis. <FONT SIZE=2>18</FONT> Quid enim? Dum omni modo, sive per occasionem sive per veritatem, Christus adnuntiatur, et in hoc gaudeo sed; et gaudebo. <FONT SIZE=2>19</FONT> Scio enim quia hoc mihi proveniet in salutem per vestram orationem et subministrationem Spiritus Iesu Christi, <FONT SIZE=2>20</FONT> secundum expectationem et spem meam quia in nullo confundar sed in omni fiducia sicut semper et nunc magnificabitur Christus in corpore meo, sive per vitam sive per mortem.
<P>
<FONT SIZE=2>21</FONT> Mihi enim vivere Christus est et mori lucrum. <FONT SIZE=2>22</FONT> Quod si vivere in carne, hic mihi fructus operis est, et quid eligam ignoro. <FONT SIZE=2>23</FONT> Coartor autem e duobus: desiderium habens dissolvi et cum Christo esse, multo magis melius; <FONT SIZE=2>24</FONT> permanere autem in carne magis necessarium est propter vos. <FONT SIZE=2>25</FONT> Et hoc confidens scio quia manebo et permanebo omnibus vobis ad profectum vestrum et gaudium fidei, <FONT SIZE=2>26</FONT> ut gratulatio vestra abundet in Christo Iesu in me per meum adventum iterum ad vos. 
<P>
<FONT SIZE=2>27</FONT> Tantum digne evangelio Christi conversamini ut sive cum venero et videro vos sive absens audiam de vobis quia stetistis uno spiritu unanimes conlaborantes fide evangelii <FONT SIZE=2>28</FONT> et in nullo terreamini ab adversariis quae est illis causa perditionis, vobis autem salutis, et hoc a Deo; <FONT SIZE=2>29</FONT> quia vobis donatum est pro Christo, non solum ut in eum credatis, sed ut etiam pro illo patiamini <FONT SIZE=2>30</FONT> idem certamen habentes quale et vidistis in me et nunc audistis de me.
<P>
<FONT SIZE=5><B>2</B></FONT> Si qua ergo consolatio in Christo, si quod solacium caritatis, si qua societas spiritus, si quae viscera et miserationes, <FONT SIZE=2>2</FONT> implete gaudium meum, ut idem sapiatis, eandem caritatem habentes, unanimes, id ipsum sentientes, <FONT SIZE=2>3</FONT> nihil per contentionem neque per inanem gloriam sed in humilitate superiores sibi invicem arbitrantes, <FONT SIZE=2>4</FONT> non quae sua sunt singuli considerantes sed et ea quae aliorum.
<P>
<FONT SIZE=2>5</FONT> Hoc enim sentite in vobis quod et in Christo Iesu:
<BlOCKQUOTE>
<FONT SIZE=2>6</FONT> qui cum in forma Dei esset,<BR>
non rapinam arbitratus est esse se aequalem Deo,<BR>
<FONT SIZE=2>7</FONT> sed semet ipsum exinanivit formam servi accipiens<BR>
in  similitudinem hominum factus;<BR>
et habitu inventus ut homo,<BR>
<FONT SIZE=2>8</FONT> humiliavit semet ipsum factus oboediens usque ad mortem,<BR> mortem autem crucis.<BR>
<FONT SIZE=2>9</FONT> propter quod et Deus illum exaltavit<BR>
et donavit illi nomen,<BR>
quod est super omne nomen,<BR>
<FONT SIZE=2>10</FONT> ut in nomine Iesu omne genu flectat<BR>
caelestium et terrestrium et infernorum,<BR>
<FONT SIZE=2>11</FONT> et omnis lingua confiteatur<BR>
quia Dominus Iesus Christus<BR>
in gloria est Dei Patris.
</blockquote>
<FONT SIZE=2>12</FONT> Itaque carissimi mei sicut semper oboedistis non ut in praesentia mei tantum sed multo magis nunc in absentia mea, cum metu et tremore vestram salutem operamini; <FONT SIZE=2>13</FONT> Deus est enim qui operatur in vobis et velle et perficere pro bona voluntate. <FONT SIZE=2>14</FONT> Omnia autem facite sine murmurationibus et haesitationibus, <FONT SIZE=2>15</FONT> ut sitis sine querela et simplices, filii Dei sine reprehensione in medio nationis pravae et perversae, inter quos lucetis sicut luminaria in mundo, <FONT SIZE=2>16</FONT> verbum vitae firmiter tenentes ad gloriam meam in die Christi, quia non in vacuum cucurri neque in vacuum laboravi. <FONT SIZE=2>17</FONT> Sed et si immolor supra sacrificium et obsequium fidei vestrae, gaudeo et congratulor omnibus vobis; <FONT SIZE=2>18</FONT> id ipsum autem et vos gaudete et congratulamini mihi.
<P>
<FONT SIZE=2>19</FONT> Spero autem in Domino Iesu Timotheum cito me mittere ad vos ut et ego bono animo sim, cognitis quae circa vos sunt. <FONT SIZE=2>20</FONT> Neminem enim habeo tam unanimem qui sincera affectione pro vobis sollicitus sit. <FONT SIZE=2>21</FONT> Omnes enim sua quaerunt, non quae sunt Christi Iesu. <FONT SIZE=2>22</FONT> Experimentum autem eius cognoscite, quoniam sicut patri filius mecum servivit in evangelium. <FONT SIZE=2>23</FONT> Hunc igitur spero me mittere mox ut videro quae circa me sunt. <FONT SIZE=2>24</FONT> Confido autem in Domino quoniam et ipse veniam ad vos cito.
<P>
<FONT SIZE=2>25</FONT> Necessarium autem existimavi Epaphroditum fratrem et cooperatorem et commilitonem meum, vestrum autem apostolum et ministrum necessitatis meae, mittere ad vos, <FONT SIZE=2>26</FONT> quoniam quidem omnes vos desiderabat et maestus erat, propterea quod audieratis illum infirmatum. <FONT SIZE=2>27</FONT> Nam et infirmatus est usque ad mortem, sed Deus misertus est eius; non solum autem eius, verum etiam et mei, ne tristitiam super tristitiam haberem. <FONT SIZE=2>28</FONT> Festinantius ergo misi illum ut, viso eo, iterum gaudeatis et ego sine tristitia sim. <FONT SIZE=2>29</FONT> Excipite itaque illum cum omni gaudio in Domino et eiusmodi cum honore habetote, <FONT SIZE=2>30</FONT> quoniam propter opus Christi usque ad mortem accessit, tradens animam suam ut impleret id quod vobis deerat ministerii erga me.
<P>
<FONT SIZE=5><B>3</B></FONT> De cetero, fratres mei, gaudete in Domino. Eadem vobis scribere mihi quidem non pigrum, vobis autem necessarium. <FONT SIZE=2>2</FONT> Videte canes, videte malos operarios, videte concisionem! <FONT SIZE=2>3</FONT> Nos enim sumus circumcisio, qui spiritu Deo servimus et gloriamur in Christo Iesu et non in carne fiduciam habentes, <FONT SIZE=2>4</FONT> quamquam ego habeam confidentiam et in carne. Si quis alius videtur confidere in carne, ego magis: <FONT SIZE=2>5</FONT> circumcisus octava die, ex genere Israhel, de tribu Beniamin, Hebraeus ex Hebraeis, secundum legem Pharisaeus, <FONT SIZE=2>6</FONT> secundum aemulationem persequens ecclesiam Dei, secundum iustitiam, quae in lege est, conversatus sine querela.
<P>
<FONT SIZE=2>7</FONT> Sed quae mihi fuerunt lucra, haec arbitratus sum propter Christum detrimenta. <FONT SIZE=2>8</FONT> Verumtamen existimo omnia detrimentum esse propter eminentem scientiam Iesu Christi Domini mei, propter quem omnia detrimentum feci et arbitror ut stercora, ut Christum lucri faciam <FONT SIZE=2>9</FONT> et inveniar in illo non habens meam iustitiam, quae ex lege est, sed illam, quae ex fide est Christi, quae ex Deo est iustitia in fide, <FONT SIZE=2>10</FONT> ad agnoscendum illum et virtutem resurrectionis eius et societatem passionum illius, conformans morti eius, <FONT SIZE=2>11</FONT> si quo modo occurram ad resurrectionem, quae est ex mortuis. <FONT SIZE=2>12</FONT> Non quod iam acceperim aut iam perfectus sim, persequor autem si conprehendam in quo et conprehensus sum a Christo Iesu.
<P>
<FONT SIZE=2>13</FONT> Fratres, ego me non arbitror conprehendisse. Unum autem: quae  quidem retro sunt, obliviscens; ad ea vero quae sunt in priora extendens me <FONT SIZE=2>14</FONT> ad destinatum persequor ad bravium supernae vocationis Dei in Christo Iesu.
<P>
<FONT SIZE=2>15</FONT> Quicumque ergo perfecti, hoc sentiamus; et si quid aliter sapitis et hoc vobis Deus revelabit. <FONT SIZE=2>16</FONT> Verumtamen, ad quod pervenimus, in eodem ambulemus.
<P>
<FONT SIZE=2>17</FONT> Imitatores mei estote, fratres, et observate eos qui ita ambulant sicut habetis formam nos. <FONT SIZE=2>18</FONT> Multi enim ambulant quos saepe dicebam vobis, nunc autem et flens dico, inimicos crucis Christi, <FONT SIZE=2>19</FONT> quorum finis interitus, quorum deus venter et gloria in confusione ipsorum, qui terrena sapiunt. <FONT SIZE=2>20</FONT> Nostra autem conversatio in caelis est, unde etiam salvatorem expectamus Dominum Iesum Christum, <FONT SIZE=2>21</FONT> qui reformabit corpus humilitatis nostrae, configuratum corpori claritatis suae secundum operationem, qua possit etiam subicere sibi omnia.
<P>
<FONT SIZE=5><B>4</B></FONT> Itaque, fratres mei carissimi et desiderantissimi, gaudium meum et corona mea, sic state in Domino, carissimi!
<P>
<FONT SIZE=2>2</FONT> Evodiam rogo et Syntychen deprecor id ipsum sapere in Domino. <FONT SIZE=2>3</FONT> Etiam rogo et te, germane conpar, adiuva illas quae mecum laboraverunt in evangelio cum Clemente et ceteris adiutoribus meis, quorum nomina sunt in libro vitae.
<P>
<FONT SIZE=2>4</FONT> Gaudete in Domino semper. Iterum dico: gaudete! <FONT SIZE=2>5</FONT> Modestia vestra nota sit omnibus hominibus. Dominus prope. <FONT SIZE=2>6</FONT> Nihil solliciti sitis, sed in omni oratione et obsecratione cum gratiarum actione petitiones vestrae innotescant apud Deum. <FONT SIZE=2>7</FONT> Et pax Dei, quae exsuperat omnem sensum, custodiat corda vestra et intellegentias vestras in Christo Iesu.
<P>
<FONT SIZE=2>8</FONT> De cetero, fratres, quaecumque sunt vera, quaecumque pudica, quaecumque iusta, quaecumque sancta, quaecumque amabilia, quaecumque bonae famae, si qua virtus et si qua laus, haec cogitate. <FONT SIZE=2>9</FONT> Quae et didicistis et accepistis et audistis et vidistis in me, haec agite; et Deus pacis erit vobiscum.
<P>
<FONT SIZE=2>10</FONT> Gavisus sum autem in Domino vehementer quoniam tandem aliquando refloruistis pro me sentire, sicut et sentiebatis, occupati autem eratis <FONT SIZE=2>11</FONT> Non quasi propter penuriam dico, ego enim didici, in quibus sum, sufficiens esse. <FONT SIZE=2>12</FONT> Scio et humiliari, scio et abundare; ubique et in omnibus institutus sum et satiari et esurire et abundare et penuriam pati. <FONT SIZE=2>13</FONT> Omnia possum in eo qui me confortat.
<P>
<FONT SIZE=2>14</FONT> Verumtamen bene fecistis communicantes tribulationi meae. <FONT SIZE=2>15</FONT> Scitis autem et vos, Philippenses, quod in principio evangelii, quando profectus sum a Macedonia, nulla mihi ecclesia communicavit in ratione dati et accepti nisi vos soli; <FONT SIZE=2>16</FONT> quia et Thessalonicam et semel et bis in usum mihi misistis. <FONT SIZE=2>17</FONT> Non quia quaero datum, sed requiro fructum abundantem in rationem vestram. <FONT SIZE=2>18</FONT> Habeo autem omnia et abundo; repletus sum acceptis ab Epaphrodito, quae misistis odorem suavitatis, hostiam acceptam placentem Deo. <FONT SIZE=2>19</FONT> Deus autem meus impleat omne desiderium vestrum secundum divitias suas in gloria in Christo Iesu. <FONT SIZE=2>20</FONT> Deo autem et Patri nostro gloria in saecula saeculorum. Amen.
<P>
<FONT SIZE=2>21</FONT> Salutate omnem sanctum in Christo Iesu. Salutant vos, qui mecum sunt, fratres. <FONT SIZE=2>22</FONT> Salutant vos omnes sancti, maxime autem qui de Caesaris domo sunt.
<P>
<FONT SIZE=2>23</FONT> Gratia Domini Iesu Christi cum spiritu vestro. Amen . 
<P>
<HR>
<HR>
<CENTER><TABLE BORDER=0 CELLSPACING=15 CELLPADDING=0>
<TR>
	<TD>	<A HREF="bib.html">The Bible</A>
	<TD><a href="index.html">The Latin Library</A>
	<TD><a href="classics.html">The Classics Page</A>
</TABLE></CENTER>
</BODY></HTML>
