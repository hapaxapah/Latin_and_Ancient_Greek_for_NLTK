<HTML><HEAD><TITLE>Vulgate: Prayer of Manasses</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>PRAYER OF MANASSES</CENTER></FONT></font>
<P><HR>
<P><A NAME="1"></A><B>CAPUT 1</B><P><FONT size=2>1</FONT>&nbsp;&nbsp;Domine Deus omnipotens patrum nostrorum, Abraham, Isaac et Iacob et semini eorum iusto, 
<BR><FONT size=2>2</FONT>&nbsp;&nbsp;qui fecisti caelum et terram cum omni ornatu eorum, 
<BR><FONT size=2>3</FONT>&nbsp;&nbsp;qui signasti mare verbo praecepti tui, qui conclusisti abyssum et signasti terribili et laudabili nomini tuo, 
<BR><FONT size=2>4</FONT>&nbsp;&nbsp;quod omnes pavent et tremunt a vultu virtutis tuae. 
<BR><FONT size=2>5</FONT>&nbsp;&nbsp;et insustentabilis ira super peccatores comminationis tuae, 
<BR><FONT size=2>6</FONT>&nbsp;&nbsp;inmensa vero et investigabilis misericordia promissionis tuae, 
<BR><FONT size=2>7</FONT>&nbsp;&nbsp;quoniam tu es Dominus altissimus super omnem terram, longanimis et multum misericors et paenitens super malitias hominum. tu autem Domine, secundum bonitatem tuam promisisti paenitentiam remissionis peccatorum, 
<BR><FONT size=2>8</FONT>&nbsp;&nbsp;et tu Deus iustorum, non posuisti paenitentiam iustis Abraham, Isaac et Iacob, his qui tibi non peccaverunt. 
<BR><FONT size=2>9</FONT>&nbsp;&nbsp;quoniam peccavi super numerum harenae maris, multiplicatae sunt iniquitates meae. 
<BR><FONT size=2>10</FONT>&nbsp;&nbsp;incurvatus sum multo vinculo ferri et non est respiratio mihi, quia excitavi iracundiam tuam et malum coram te feci, statuens abominationes et multiplicans offensiones. 
<BR><FONT size=2>11</FONT>&nbsp;&nbsp;et nunc flecto genua cordis mei, precans ad te bonitatem, Domine. 
<BR><FONT size=2>12</FONT>&nbsp;&nbsp;peccavi Domine, peccavi et iniquitatem meam agnosco. 
<BR><FONT size=2>13</FONT>&nbsp;&nbsp;peto rogans te Domine remitte mihi, remitte mihi, ne simul perdas me cum iniquitatibus meis neque in aeternum reserves mala mihi, 
<BR><FONT size=2>14</FONT>&nbsp;&nbsp;quia indignum salvabis me secundum magnam misericordiam tuam. 
<BR><FONT size=2>15</FONT>&nbsp;&nbsp;et laudabo te semper omnibus diebus vitae meae quoniam te laudat omnis virtus caelorum et tibi est gloria in saecula saeculorum, amen. 

<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
