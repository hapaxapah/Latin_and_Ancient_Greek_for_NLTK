<HTML><HEAD><TITLE>Vulgate: Paul to the Galatians</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>EPISTULA PAULI AD GALATAS</CENTER></FONT></font>
<P><HR><CENTER>
	<FONT SIZE="3"><A HREF=#1>1</A>	<A HREF=#2>2</A>	<A HREF=#3>3</A>	<A HREF=#4>4</A>	<A HREF=#5>5</A>	<A HREF=#6>6</A>	</FONT></CENTER><HR>
<FONT SIZE="4">
<P><A NAME="1"></A><B>CAPUT 1</B><P><FONT size=2>1</FONT>&nbsp;&nbsp;Paulus apostolus non ab hominibus neque per hominem sed per Iesum Christum et Deum Patrem qui suscitavit eum a mortuis<BR><FONT size=2>2</FONT>&nbsp;&nbsp;et qui mecum sunt omnes fratres ecclesiis Galatiae<BR><FONT size=2>3</FONT>&nbsp;&nbsp;gratia vobis et pax a Deo Patre et Domino nostro Iesu Christo<BR><FONT size=2>4</FONT>&nbsp;&nbsp;qui dedit semet ipsum pro peccatis nostris ut eriperet nos de praesenti saeculo nequam secundum voluntatem Dei et Patris nostri<BR><FONT size=2>5</FONT>&nbsp;&nbsp;cui est gloria in saecula saeculorum amen<BR><FONT size=2>6</FONT>&nbsp;&nbsp;miror quod sic tam cito transferimini ab eo qui vos vocavit in gratiam Christi in aliud evangelium<BR><FONT size=2>7</FONT>&nbsp;&nbsp;quod non est aliud nisi sunt aliqui qui vos conturbant et volunt convertere evangelium Christi<BR><FONT size=2>8</FONT>&nbsp;&nbsp;sed licet nos aut angelus de caelo evangelizet vobis praeterquam quod evangelizavimus vobis anathema sit<BR><FONT size=2>9</FONT>&nbsp;&nbsp;sicut praediximus et nunc iterum dico si quis vobis evangelizaverit praeter id quod accepistis anathema sit<BR><FONT size=2>10</FONT>&nbsp;&nbsp;modo enim hominibus suadeo aut Deo aut quaero hominibus placere si adhuc hominibus placerem Christi servus non essem<BR><FONT size=2>11</FONT>&nbsp;&nbsp;notum enim vobis facio fratres evangelium quod evangelizatum est a me quia non est secundum hominem<BR><FONT size=2>12</FONT>&nbsp;&nbsp;neque enim ego ab homine accepi illud neque didici sed per revelationem Iesu Christi<BR><FONT size=2>13</FONT>&nbsp;&nbsp;audistis enim conversationem meam aliquando in iudaismo quoniam supra modum persequebar ecclesiam Dei et expugnabam illam<BR><FONT size=2>14</FONT>&nbsp;&nbsp;et proficiebam in iudaismo supra multos coetaneos in genere meo abundantius aemulator existens paternarum mearum traditionum<BR><FONT size=2>15</FONT>&nbsp;&nbsp;cum autem placuit ei qui me segregavit de utero matris meae et vocavit per gratiam suam<BR><FONT size=2>16</FONT>&nbsp;&nbsp;ut revelaret Filium suum in me ut evangelizarem illum in gentibus continuo non adquievi carni et sanguini<BR><FONT size=2>17</FONT>&nbsp;&nbsp;neque veni Hierosolyma ad antecessores meos apostolos sed abii in Arabiam et iterum reversus sum Damascum<BR><FONT size=2>18</FONT>&nbsp;&nbsp;deinde post annos tres veni Hierosolyma videre Petrum et mansi apud eum diebus quindecim<BR><FONT size=2>19</FONT>&nbsp;&nbsp;alium autem apostolorum vidi neminem nisi Iacobum fratrem Domini<BR><FONT size=2>20</FONT>&nbsp;&nbsp;quae autem scribo vobis ecce coram Deo quia non mentior<BR><FONT size=2>21</FONT>&nbsp;&nbsp;deinde veni in partes Syriae et Ciliciae<BR><FONT size=2>22</FONT>&nbsp;&nbsp;eram autem ignotus facie ecclesiis Iudaeae quae erant in Christo<BR><FONT size=2>23</FONT>&nbsp;&nbsp;tantum autem auditum habebant quoniam qui persequebatur nos aliquando nunc evangelizat fidem quam aliquando expugnabat<BR><FONT size=2>24</FONT>&nbsp;&nbsp;et in me clarificabant Deum 
<P><HR>
<P><A NAME="2"></A><B>CAPUT 2</B><P><FONT size=2>1</FONT>&nbsp;&nbsp;deinde post annos quattuordecim iterum ascendi Hierosolyma cum Barnaba adsumpto et Tito<BR><FONT size=2>2</FONT>&nbsp;&nbsp;ascendi autem secundum revelationem et contuli cum illis evangelium quod praedico in gentibus seorsum autem his qui videbantur ne forte in vacuum currerem aut cucurrissem<BR><FONT size=2>3</FONT>&nbsp;&nbsp;sed neque Titus qui mecum erat cum esset gentilis conpulsus est circumcidi<BR><FONT size=2>4</FONT>&nbsp;&nbsp;sed propter subintroductos falsos fratres qui subintroierunt explorare libertatem nostram quam habemus in Christo Iesu ut nos in servitutem redigerent<BR><FONT size=2>5</FONT>&nbsp;&nbsp;quibus neque ad horam cessimus subiectioni ut veritas evangelii permaneat apud vos<BR><FONT size=2>6</FONT>&nbsp;&nbsp;ab his autem qui videbantur esse aliquid quales aliquando fuerint nihil mea interest Deus personam hominis non accipit mihi enim qui videbantur nihil contulerunt<BR><FONT size=2>7</FONT>&nbsp;&nbsp;sed e contra cum vidissent quod creditum est mihi evangelium praeputii sicut Petro circumcisionis<BR><FONT size=2>8</FONT>&nbsp;&nbsp;qui enim operatus est Petro in apostolatum circumcisionis operatus est et mihi inter gentes<BR><FONT size=2>9</FONT>&nbsp;&nbsp;et cum cognovissent gratiam quae data est mihi Iacobus et Cephas et Iohannes qui videbantur columnae esse dextras dederunt mihi et Barnabae societatis ut nos in gentes ipsi autem in circumcisionem<BR><FONT size=2>10</FONT>&nbsp;&nbsp;tantum ut pauperum memores essemus quod etiam sollicitus fui hoc ipsum facere<BR><FONT size=2>11</FONT>&nbsp;&nbsp;cum autem venisset Cephas Antiochiam in faciem ei restiti quia reprehensibilis erat<BR><FONT size=2>12</FONT>&nbsp;&nbsp;prius enim quam venirent quidam ab Iacobo cum gentibus edebat cum autem venissent subtrahebat et segregabat se timens eos qui ex circumcisione erant<BR><FONT size=2>13</FONT>&nbsp;&nbsp;et simulationi eius consenserunt ceteri Iudaei ita ut et Barnabas duceretur ab eis in illa simulatione<BR><FONT size=2>14</FONT>&nbsp;&nbsp;sed cum vidissem quod non recte ambularent ad veritatem evangelii dixi Cephae coram omnibus si tu cum Iudaeus sis gentiliter et non iudaice vivis quomodo gentes cogis iudaizare<BR><FONT size=2>15</FONT>&nbsp;&nbsp;nos natura Iudaei et non ex gentibus peccatores<BR><FONT size=2>16</FONT>&nbsp;&nbsp;scientes autem quod non iustificatur homo ex operibus legis nisi per fidem Iesu Christi et nos in Christo Iesu credidimus ut iustificemur ex fide Christi et non ex operibus legis propter quod ex operibus legis non iustificabitur omnis caro<BR><FONT size=2>17</FONT>&nbsp;&nbsp;quod si quaerentes iustificari in Christo inventi sumus et ipsi peccatores numquid Christus peccati minister est absit<BR><FONT size=2>18</FONT>&nbsp;&nbsp;si enim quae destruxi haec iterum aedifico praevaricatorem me constituo<BR><FONT size=2>19</FONT>&nbsp;&nbsp;ego enim per legem legi mortuus sum ut Deo vivam Christo confixus sum cruci<BR><FONT size=2>20</FONT>&nbsp;&nbsp;vivo autem iam non ego vivit vero in me Christus quod autem nunc vivo in carne in fide vivo Filii Dei qui dilexit me et tradidit se ipsum pro me<BR><FONT size=2>21</FONT>&nbsp;&nbsp;non abicio gratiam Dei si enim per legem iustitia ergo Christus gratis mortuus est 
<P><HR>
<P><A NAME="3"></A><B>CAPUT 3</B><P><FONT size=2>1</FONT>&nbsp;&nbsp;o insensati Galatae quis vos fascinavit ante quorum oculos Iesus Christus proscriptus est crucifixus<BR><FONT size=2>2</FONT>&nbsp;&nbsp;hoc solum volo a vobis discere ex operibus legis Spiritum accepistis an ex auditu fidei<BR><FONT size=2>3</FONT>&nbsp;&nbsp;sic stulti estis cum Spiritu coeperitis nunc carne consummamini<BR><FONT size=2>4</FONT>&nbsp;&nbsp;tanta passi estis sine causa si tamen sine causa<BR><FONT size=2>5</FONT>&nbsp;&nbsp;qui ergo tribuit vobis Spiritum et operatur virtutes in vobis ex operibus legis an ex auditu fidei<BR><FONT size=2>6</FONT>&nbsp;&nbsp;sicut Abraham credidit Deo et reputatum est ei ad iustitiam<BR><FONT size=2>7</FONT>&nbsp;&nbsp;cognoscitis ergo quia qui ex fide sunt hii sunt filii Abrahae<BR><FONT size=2>8</FONT>&nbsp;&nbsp;providens autem scriptura quia ex fide iustificat gentes Deus praenuntiavit Abrahae quia benedicentur in te omnes gentes<BR><FONT size=2>9</FONT>&nbsp;&nbsp;igitur qui ex fide sunt benedicentur cum fideli Abraham<BR><FONT size=2>10</FONT>&nbsp;&nbsp;quicumque enim ex operibus legis sunt sub maledicto sunt scriptum est enim maledictus omnis qui non permanserit in omnibus quae scripta sunt in libro legis ut faciat ea<BR><FONT size=2>11</FONT>&nbsp;&nbsp;quoniam autem in lege nemo iustificatur apud Deum manifestum est quia iustus ex fide vivit<BR><FONT size=2>12</FONT>&nbsp;&nbsp;lex autem non est ex fide sed qui fecerit ea vivet in illis<BR><FONT size=2>13</FONT>&nbsp;&nbsp;Christus nos redemit de maledicto legis factus pro nobis maledictum quia scriptum est maledictus omnis qui pendet in ligno<BR><FONT size=2>14</FONT>&nbsp;&nbsp;ut in gentibus benedictio Abrahae fieret in Christo Iesu ut pollicitationem Spiritus accipiamus per fidem<BR><FONT size=2>15</FONT>&nbsp;&nbsp;fratres secundum hominem dico tamen hominis confirmatum testamentum nemo spernit aut superordinat<BR><FONT size=2>16</FONT>&nbsp;&nbsp;Abrahae dictae sunt promissiones et semini eius non dicit et seminibus quasi in multis sed quasi in uno et semini tuo qui est Christus<BR><FONT size=2>17</FONT>&nbsp;&nbsp;hoc autem dico testamentum confirmatum a Deo quae post quadringentos et triginta annos facta est lex non irritam facit ad evacuandam promissionem<BR><FONT size=2>18</FONT>&nbsp;&nbsp;nam si ex lege hereditas iam non ex repromissione Abrahae autem per promissionem donavit Deus<BR><FONT size=2>19</FONT>&nbsp;&nbsp;quid igitur lex propter transgressiones posita est donec veniret semen cui promiserat ordinata per angelos in manu mediatoris<BR><FONT size=2>20</FONT>&nbsp;&nbsp;mediator autem unius non est Deus autem unus est<BR><FONT size=2>21</FONT>&nbsp;&nbsp;lex ergo adversus promissa Dei absit si enim data esset lex quae posset vivificare vere ex lege esset iustitia<BR><FONT size=2>22</FONT>&nbsp;&nbsp;sed conclusit scriptura omnia sub peccato ut promissio ex fide Iesu Christi daretur credentibus<BR><FONT size=2>23</FONT>&nbsp;&nbsp;prius autem quam veniret fides sub lege custodiebamur conclusi in eam fidem quae revelanda erat<BR><FONT size=2>24</FONT>&nbsp;&nbsp;itaque lex pedagogus noster fuit in Christo ut ex fide iustificemur<BR><FONT size=2>25</FONT>&nbsp;&nbsp;at ubi venit fides iam non sumus sub pedagogo<BR><FONT size=2>26</FONT>&nbsp;&nbsp;omnes enim filii Dei estis per fidem in Christo Iesu<BR><FONT size=2>27</FONT>&nbsp;&nbsp;quicumque enim in Christo baptizati estis Christum induistis<BR><FONT size=2>28</FONT>&nbsp;&nbsp;non est Iudaeus neque Graecus non est servus neque liber non est masculus neque femina omnes enim vos unum estis in Christo Iesu<BR><FONT size=2>29</FONT>&nbsp;&nbsp;si autem vos Christi ergo Abrahae semen estis secundum promissionem heredes 
<P><HR>
<P><A NAME="4"></A><B>CAPUT 4</B><P><FONT size=2>1</FONT>&nbsp;&nbsp;dico autem quanto tempore heres parvulus est nihil differt servo cum sit dominus omnium<BR><FONT size=2>2</FONT>&nbsp;&nbsp;sed sub tutoribus est et actoribus usque ad praefinitum tempus a patre<BR><FONT size=2>3</FONT>&nbsp;&nbsp;ita et nos cum essemus parvuli sub elementis mundi eramus servientes<BR><FONT size=2>4</FONT>&nbsp;&nbsp;at ubi venit plenitudo temporis misit Deus Filium suum factum ex muliere factum sub lege<BR><FONT size=2>5</FONT>&nbsp;&nbsp;ut eos qui sub lege erant redimeret ut adoptionem filiorum reciperemus<BR><FONT size=2>6</FONT>&nbsp;&nbsp;quoniam autem estis filii misit Deus Spiritum Filii sui in corda nostra clamantem Abba Pater<BR><FONT size=2>7</FONT>&nbsp;&nbsp;itaque iam non es servus sed filius quod si filius et heres per Deum<BR><FONT size=2>8</FONT>&nbsp;&nbsp;sed tunc quidem ignorantes Deum his qui natura non sunt dii serviebatis<BR><FONT size=2>9</FONT>&nbsp;&nbsp;nunc autem cum cognoveritis Deum immo cogniti sitis a Deo quomodo convertimini iterum ad infirma et egena elementa quibus denuo servire vultis<BR><FONT size=2>10</FONT>&nbsp;&nbsp;dies observatis et menses et tempora et annos<BR><FONT size=2>11</FONT>&nbsp;&nbsp;timeo vos ne forte sine causa laboraverim in vobis<BR><FONT size=2>12</FONT>&nbsp;&nbsp;estote sicut et ego quia et ego sicut vos fratres obsecro vos nihil me laesistis<BR><FONT size=2>13</FONT>&nbsp;&nbsp;scitis autem quia per infirmitatem carnis evangelizavi vobis iam pridem<BR><FONT size=2>14</FONT>&nbsp;&nbsp;et temptationem vestram in carne mea non sprevistis neque respuistis sed sicut angelum Dei excepistis me sicut Christum Iesum<BR><FONT size=2>15</FONT>&nbsp;&nbsp;ubi est ergo beatitudo vestra testimonium enim perhibeo vobis quia si fieri posset oculos vestros eruissetis et dedissetis mihi<BR><FONT size=2>16</FONT>&nbsp;&nbsp;ergo inimicus vobis factus sum verum dicens vobis<BR><FONT size=2>17</FONT>&nbsp;&nbsp;aemulantur vos non bene sed excludere vos volunt ut illos aemulemini<BR><FONT size=2>18</FONT>&nbsp;&nbsp;bonum autem aemulamini in bono semper et non tantum cum praesens sum apud vos<BR><FONT size=2>19</FONT>&nbsp;&nbsp;filioli mei quos iterum parturio donec formetur Christus in vobis<BR><FONT size=2>20</FONT>&nbsp;&nbsp;vellem autem esse apud vos modo et mutare vocem meam quoniam confundor in vobis<BR><FONT size=2>21</FONT>&nbsp;&nbsp;dicite mihi qui sub lege vultis esse legem non legistis<BR><FONT size=2>22</FONT>&nbsp;&nbsp;scriptum est enim quoniam Abraham duos filios habuit unum de ancilla et unum de libera<BR><FONT size=2>23</FONT>&nbsp;&nbsp;sed qui de ancilla secundum carnem natus est qui autem de libera per repromissionem<BR><FONT size=2>24</FONT>&nbsp;&nbsp;quae sunt per allegoriam dicta haec enim sunt duo testamenta unum quidem a monte Sina in servitutem generans quae est Agar<BR><FONT size=2>25</FONT>&nbsp;&nbsp;Sina enim mons est in Arabia qui coniunctus est ei quae nunc est Hierusalem et servit cum filiis eius<BR><FONT size=2>26</FONT>&nbsp;&nbsp;illa autem quae sursum est Hierusalem libera est quae est mater nostra<BR><FONT size=2>27</FONT>&nbsp;&nbsp;scriptum est enim laetare sterilis quae non paris erumpe et exclama quae non parturis quia multi filii desertae magis quam eius quae habet virum<BR><FONT size=2>28</FONT>&nbsp;&nbsp;nos autem fratres secundum Isaac promissionis filii sumus<BR><FONT size=2>29</FONT>&nbsp;&nbsp;sed quomodo tunc qui secundum carnem natus fuerat persequebatur eum qui secundum spiritum ita et nunc<BR><FONT size=2>30</FONT>&nbsp;&nbsp;sed quid dicit scriptura eice ancillam et filium eius non enim heres erit filius ancillae cum filio liberae<BR><FONT size=2>31</FONT>&nbsp;&nbsp;itaque fratres non sumus ancillae filii sed liberae qua libertate nos Christus liberavit 
<P><HR>
<P><A NAME="5"></A><B>CAPUT 5</B><P><FONT size=2>1</FONT>&nbsp;&nbsp;state et nolite iterum iugo servitutis contineri<BR><FONT size=2>2</FONT>&nbsp;&nbsp;ecce ego Paulus dico vobis quoniam si circumcidamini Christus vobis nihil proderit<BR><FONT size=2>3</FONT>&nbsp;&nbsp;testificor autem rursum omni homini circumcidenti se quoniam debitor est universae legis faciendae<BR><FONT size=2>4</FONT>&nbsp;&nbsp;evacuati estis a Christo qui in lege iustificamini a gratia excidistis<BR><FONT size=2>5</FONT>&nbsp;&nbsp;nos enim spiritu ex fide spem iustitiae expectamus<BR><FONT size=2>6</FONT>&nbsp;&nbsp;nam in Christo Iesu neque circumcisio aliquid valet neque praeputium sed fides quae per caritatem operatur<BR><FONT size=2>7</FONT>&nbsp;&nbsp;currebatis bene quis vos inpedivit veritati non oboedire<BR><FONT size=2>8</FONT>&nbsp;&nbsp;persuasio non est ex eo qui vocat vos<BR><FONT size=2>9</FONT>&nbsp;&nbsp;modicum fermentum totam massam corrumpit<BR><FONT size=2>10</FONT>&nbsp;&nbsp;ego confido in vobis in Domino quod nihil aliud sapietis qui autem conturbat vos portabit iudicium quicumque est ille<BR><FONT size=2>11</FONT>&nbsp;&nbsp;ego autem fratres si circumcisionem adhuc praedico quid adhuc persecutionem patior ergo evacuatum est scandalum crucis<BR><FONT size=2>12</FONT>&nbsp;&nbsp;utinam et abscidantur qui vos conturbant<BR><FONT size=2>13</FONT>&nbsp;&nbsp;vos enim in libertatem vocati estis fratres tantum ne libertatem in occasionem detis carnis sed per caritatem servite invicem<BR><FONT size=2>14</FONT>&nbsp;&nbsp;omnis enim lex in uno sermone impletur diliges proximum tuum sicut te ipsum<BR><FONT size=2>15</FONT>&nbsp;&nbsp;quod si invicem mordetis et comeditis videte ne ab invicem consumamini<BR><FONT size=2>16</FONT>&nbsp;&nbsp;dico autem spiritu ambulate et desiderium carnis non perficietis<BR><FONT size=2>17</FONT>&nbsp;&nbsp;caro enim concupiscit adversus spiritum spiritus autem adversus carnem haec enim invicem adversantur ut non quaecumque vultis illa faciatis<BR><FONT size=2>18</FONT>&nbsp;&nbsp;quod si spiritu ducimini non estis sub lege<BR><FONT size=2>19</FONT>&nbsp;&nbsp;manifesta autem sunt opera carnis quae sunt fornicatio inmunditia luxuria<BR><FONT size=2>20</FONT>&nbsp;&nbsp;idolorum servitus veneficia inimicitiae contentiones aemulationes irae rixae dissensiones sectae<BR><FONT size=2>21</FONT>&nbsp;&nbsp;invidiae homicidia ebrietates comesationes et his similia quae praedico vobis sicut praedixi quoniam qui talia agunt regnum Dei non consequentur<BR><FONT size=2>22</FONT>&nbsp;&nbsp;fructus autem Spiritus est caritas gaudium pax longanimitas bonitas benignitas<BR><FONT size=2>23</FONT>&nbsp;&nbsp;fides modestia continentia adversus huiusmodi non est lex<BR><FONT size=2>24</FONT>&nbsp;&nbsp;qui autem sunt Christi carnem crucifixerunt cum vitiis et concupiscentiis<BR><FONT size=2>25</FONT>&nbsp;&nbsp;si vivimus spiritu spiritu et ambulemus<BR><FONT size=2>26</FONT>&nbsp;&nbsp;non efficiamur inanis gloriae cupidi invicem provocantes invicem invidentes 
<P><HR>
<P><A NAME="6"></A><B>CAPUT 6</B><P><FONT size=2>1</FONT>&nbsp;&nbsp;fratres et si praeoccupatus fuerit homo in aliquo delicto vos qui spiritales estis huiusmodi instruite in spiritu lenitatis considerans te ipsum ne et tu tempteris<BR><FONT size=2>2</FONT>&nbsp;&nbsp;alter alterius onera portate et sic adimplebitis legem Christi<BR><FONT size=2>3</FONT>&nbsp;&nbsp;nam si quis existimat se aliquid esse cum sit nihil ipse se seducit<BR><FONT size=2>4</FONT>&nbsp;&nbsp;opus autem suum probet unusquisque et sic in semet ipso tantum gloriam habebit et non in altero<BR><FONT size=2>5</FONT>&nbsp;&nbsp;unusquisque enim onus suum portabit<BR><FONT size=2>6</FONT>&nbsp;&nbsp;communicet autem is qui catecizatur verbum ei qui se catecizat in omnibus bonis<BR><FONT size=2>7</FONT>&nbsp;&nbsp;nolite errare Deus non inridetur<BR><FONT size=2>8</FONT>&nbsp;&nbsp;quae enim seminaverit homo haec et metet quoniam qui seminat in carne sua de carne et metet corruptionem qui autem seminat in spiritu de spiritu metet vitam aeternam<BR><FONT size=2>9</FONT>&nbsp;&nbsp;bonum autem facientes non deficiamus tempore enim suo metemus non deficientes<BR><FONT size=2>10</FONT>&nbsp;&nbsp;ergo dum tempus habemus operemur bonum ad omnes maxime autem ad domesticos fidei<BR><FONT size=2>11</FONT>&nbsp;&nbsp;videte qualibus litteris scripsi vobis mea manu<BR><FONT size=2>12</FONT>&nbsp;&nbsp;quicumque volunt placere in carne hii cogunt vos circumcidi tantum ut crucis Christi persecutionem non patiantur<BR><FONT size=2>13</FONT>&nbsp;&nbsp;neque enim qui circumciduntur legem custodiunt sed volunt vos circumcidi ut in carne vestra glorientur<BR><FONT size=2>14</FONT>&nbsp;&nbsp;mihi autem absit gloriari nisi in cruce Domini nostri Iesu Christi per quem mihi mundus crucifixus est et ego mundo<BR><FONT size=2>15</FONT>&nbsp;&nbsp;in Christo enim Iesu neque circumcisio aliquid valet neque praeputium sed nova creatura<BR><FONT size=2>16</FONT>&nbsp;&nbsp;et quicumque hanc regulam secuti fuerint pax super illos et misericordia et super Israhel Dei<BR><FONT size=2>17</FONT>&nbsp;&nbsp;de cetero nemo mihi molestus sit ego enim stigmata Iesu in corpore meo porto<BR><FONT size=2>18</FONT>&nbsp;&nbsp;gratia Domini nostri Iesu Christi cum spiritu vestro fratres amen
<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
