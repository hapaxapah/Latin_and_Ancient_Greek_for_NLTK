<HTML><HEAD>
<TITLE>John 1</TITLE>
</HEAD>
<BODY BACKGROUND="/white.jpg" BGCOLOR="#FFFFFF">
<BR>
<CENTER>
<FONT SIZE=5>EPISTULA IOANNIS I</FONT></CENTER>
<P>
<HR><HR>
<P>
<FONT size=4>
<FONT SIZE=5>I</FONT> Quod fuit ab initio quod audivimus quod vidimus oculis nostris quod perspeximus et manus
nostrae temptaverunt de verbo vitae <B><FONT SIZE=1>2</FONT></B> et vita manifestata est et vidimus et testamur et
adnuntiamus vobis vitam aeternam quae erat apud Patrem et apparuit nobis <B><FONT SIZE=1>3</FONT> </B>quod vidimus et
audivimus adnuntiamus et vobis ut et vos societatem habeatis nobiscum.  Et societas nostra sit cum
Patre et cum Filio eius Iesu Christo. <B><FONT SIZE=1>4</FONT></B> Et haec scribimus vobis ut gaudium nostrum sit plenum. <B><FONT SIZE=1>5</FONT></B>
Et haec est adnuntiatio quam audivimus ab eo et adnuntiamus vobis quoniam Deus lux est et
tenebrae in eo non sunt ullae. <P>
<B><FONT SIZE=1>6</FONT></B> Si dixerimus quoniam societatem habemus cum eo et in tenebris
ambulamus mentimur et non facimus veritatem; <B><FONT SIZE=1>7</FONT></B> si autem in luce ambulemus sicut et ipse est
in luce societatem habemus ad invicem et sanguis Iesu Filii eius mundat nos ab omni peccato.<P>
 <B><FONT SIZE=1>8</FONT></B> Si
dixerimus quoniam peccatum non habemus ipsi nos seducimus et veritas in nobis non est. <B><FONT SIZE=1>9</FONT></B> Si
confiteamur peccata nostra fidelis est et iustus ut remittat nobis peccata et emundet nos ab omni
iniquitate. <B><FONT SIZE=1>10</FONT></B> Si dixerimus quoniam non peccavimus mendacem facimus eum et verbum eius
non est in nobis.<P>
<FONT SIZE=5>2</FONT> Filioli mei haec scribo vobis ut non peccetis sed et si quis peccaverit advocatum
habemus apud Patrem Iesum Christum iustum; <FONT SIZE=1>2</FONT> et ipse est propitiatio pro peccatis nostris non
pro nostris autem tantum sed etiam pro totius mundi.
<P>
<FONT SIZE=1> 3 </FONT>Et in hoc scimus quoniam cognovimus
eum si mandata eius observemus. <FONT SIZE=1>4</FONT> Qui dicit se nosse eum et mandata eius non custodit mendax
est in hoc veritas non est; <FONT SIZE=1>5</FONT> qui autem servat verbum eius vere in hoc caritas Dei perfecta est.  In
hoc scimus quoniam in ipso sumus. <FONT SIZE=1>6</FONT> Qui dicit se in ipso manere debet sicut ille ambulavit et ipse
ambulare.
<P>
 <FONT SIZE=1>7</FONT> Carissimi non mandatum novum scribo vobis sed mandatum vetus quod habuistis ab
initio mandatum vetus est verbum quod audistis. <FONT SIZE=1>8</FONT> Iterum mandatum novum scribo vobis quod
est verum et in ipso et in vobis quoniam tenebrae transeunt et lumen verum iam lucet. <FONT SIZE=1>9</FONT> Qui dicit
se in luce esse et fratrem suum odit in tenebris est usque adhuc. <FONT SIZE=1>10</FONT> Qui diligit fratrem suum in
lumine manet et scandalum in eo non est; <FONT SIZE=1>11</FONT> qui autem odit fratrem suum in tenebris est et in
tenebris ambulat et nescit quo eat quoniam tenebrae obcaecaverunt oculos eius.
<P>
<FONT SIZE=1> 12</FONT> Scribo vobis
filioli quoniam remittuntur vobis peccata propter nomen eius. <FONT SIZE=1>13</FONT> Scribo vobis patres quoniam
cognovistis eum qui ab initio est scribo vobis adulescentes quoniam vicistis malignum. <FONT SIZE=1>14</FONT> Scripsi
vobis infantes quoniam cognovistis Patrem scripsi vobis patres quia cognovistis eum qui ab initio
scripsi vobis adulescentes quia fortes estis et verbum Dei in vobis manet et vicistis malignum.
<P>
<FONT SIZE=1>15</FONT> Nolite diligere mundum neque ea quae in mundo sunt. Si quis diligit mundum non est caritas
Patris in eo; <FONT SIZE=1>16</FONT> quoniam omne quod est in mundo concupiscentia carnis et concupiscentia
oculorum est et superbia vitae quae non est ex Patre sed ex mundo est. <FONT SIZE=1>17</FONT> Et mundus transit et
concupiscentia eius qui autem facit voluntatem Dei manet in aeternum.
<P>
 <FONT SIZE=1>18</FONT> Filioli novissima hora
est et sicut audistis quia antichristus venit nunc antichristi multi facti sunt unde scimus quoniam
novissima hora est. <FONT SIZE=1>19</FONT> Ex nobis prodierunt sed non erant ex nobis nam si fuissent ex nobis
permansissent utique nobiscum sed ut manifesti sint quoniam non sunt omnes ex nobis. <FONT SIZE=1>20</FONT> Sed
vos unctionem habetis a Sancto et nostis omnia. <FONT SIZE=1>21</FONT> Non scripsi vobis quasi ignorantibus veritatem
sed quasi scientibus eam et quoniam omne mendacium ex veritate non est. <FONT SIZE=1>22</FONT> Quis est mendax
nisi is qui negat quoniam Iesus non est Christus hic est antichristus qui negat Patrem et Filium. <FONT SIZE=1>23</FONT>
Omnis qui negat Filium nec Patrem habet qui confitetur Filium et Patrem habet.
<P>
 <FONT SIZE=1>24</FONT> Vos quod
audistis ab initio in vobis permaneat; si in vobis permanserit quod ab initio audistis et vos in Filio
et Patre manebitis. <FONT SIZE=1>25</FONT> Et haec est repromissio quam ipse pollicitus est nobis vitam aeternam.
<P>
<FONT SIZE=1>26</FONT>
Haec scripsi vobis de eis qui seducunt vos. <FONT SIZE=1>27</FONT> Et vos unctionem quam accepistis ab eo manet in
vobis et non necesse habetis ut aliquis doceat vos; sed sicut unctio eius docet vos de omnibus et
verum est et non est mendacium et sicut docuit vos manete in eo.
<P>
<FONT SIZE=1> 28 </FONT>Et nunc filioli manete in eo
ut cum apparuerit habeamus fiduciam et non confundamur ab eo in adventu eius. <FONT SIZE=1>29</FONT> Si scitis
quoniam iustus est scitote quoniam et omnis qui facit iustitiam ex ipso natus est.
<P>
<FONT SIZE=5>3</FONT> Videte qualem
caritatem dedit nobis Pater ut filii Dei nominemur et sumus propter hoc mundus non novit nos
quia non novit eum. <FONT SIZE=1>2</FONT> Carissimi nunc filii Dei sumus et nondum apparuit quid erimus scimus
quoniam cum apparuerit similes ei erimus quoniam videbimus eum sicuti est.
<P>
 <FONT SIZE=1>3</FONT> Et omnis qui
habet spem hanc in eo sanctificat se sicut et ille sanctus est. <FONT SIZE=1>4</FONT> Omnis qui facit peccatum et
iniquitatem facit et peccatum est iniquitas 5 et scitis quoniam ille apparuit ut peccata tolleret et
peccatum in eo non est. <FONT SIZE=1>6</FONT> Omnis qui in eo manet non peccat omnis qui peccat non vidit eum nec
cognovit eum.
<P>
 <FONT SIZE=1>7</FONT> Filioli nemo vos seducat. Qui facit iustitiam iustus est sicut et ille iustus est; <FONT SIZE=1>8</FONT> qui
facit peccatum ex diabolo est quoniam ab initio diabolus peccat in hoc apparuit Filius Dei ut
dissolvat opera diaboli. <FONT SIZE=1>9</FONT> Omnis qui natus est ex Deo peccatum non facit quoniam semen ipsius in
eo manet et non potest peccare quoniam ex Deo natus est. 
<P>
<FONT SIZE=1>10</FONT> In hoc manifesti sunt filii Dei et filii
diaboli: omnis qui non est iustus non est de Deo et qui non diligit fratrem suum.
<P>
 <FONT SIZE=1>11</FONT> Quoniam haec
est adnuntiatio quam audistis ab initio ut diligamus alterutrum. <FONT SIZE=1>12</FONT> Non sicut Cain: ex maligno erat
et occidit fratrem suum et propter quid occidit eum? Quoniam opera eius maligna erant fratris
autem eius iusta.
<P>
 <FONT SIZE=1>13</FONT> Nolite mirari fratres si odit vos mundus. <FONT SIZE=1>14</FONT> Nos scimus quoniam translati
sumus de morte in vitam quoniam diligimus fratres; qui non diligit manet in morte. <FONT SIZE=1>15</FONT> Omnis qui
odit fratrem suum homicida est et scitis quoniam omnis homicida non habet vitam aeternam in se
manentem.
<P>
 <FONT SIZE=1>16</FONT> In hoc cognovimus caritatem quoniam ille pro nobis animam suam posuit; et nos
debemus pro fratribus animas ponere. <FONT SIZE=1>17</FONT> Qui habuerit substantiam mundi et viderit fratrem suum
necesse habere et clauserit viscera sua ab eo, quomodo caritas Dei manet in eo? <FONT SIZE=1>18</FONT> Filioli non
diligamus verbo nec lingua sed opere et veritate.
<P>
 <FONT SIZE=1>19</FONT> In hoc cognoscimus quoniam ex veritate
sumus et in conspectu eius suadeamus corda nostra, <FONT SIZE=1>20</FONT> quoniam si reprehenderit nos cor, maior
est Deus corde nostro et novit omnia. <FONT SIZE=1>21</FONT> Carissimi, si cor non reprehenderit nos, fiduciam habemus
ad Deum <FONT SIZE=1>22</FONT> et quodcumque petierimus accipiemus ab eo quoniam mandata eius custodimus et ea
quae sunt placita coram eo facimus. 
<P>
<FONT SIZE=1>23</FONT> Et hoc est mandatum eius ut credamus in nomine Filii eius
Iesu Christi et diligamus alterutrum sicut dedit mandatum nobis. <FONT SIZE=1>24</FONT> Et qui servat mandata eius in
illo manet et ipse in eo; et in hoc scimus quoniam manet in nobis de Spiritu quem nobis dedit.
<P>
<FONT SIZE=5>4 </FONT>Carissimi nolite omni spiritui credere sed probate spiritus si ex Deo sint quoniam multi
pseudoprophetae exierunt in mundum. <FONT SIZE=1>2</FONT> In hoc cognoscitur Spiritus Dei: omnis spiritus qui
confitetur Iesum Christum in carne venisse ex Deo est. <FONT SIZE=1>3</FONT> Et omnis spiritus qui solvit Iesum ex Deo
non est; et hoc est antichristi quod audistis quoniam venit et nunc iam in mundo est. <FONT SIZE=1>4</FONT> Vos ex Deo
estis, filioli, et vicistis eos quoniam maior est qui in vobis est quam qui in mundo. <FONT SIZE=1>5</FONT> Ipsi de mundo
sunt; ideo de mundo loquuntur et mundus eos audit. <FONT SIZE=1>6</FONT> Nos ex Deo sumus. Qui novit Deum audit
nos; qui non est ex Deo non audit nos. In hoc cognoscimus Spiritum veritatis et spiritum erroris.
<P>
<FONT SIZE=1> 7</FONT>
Carissimi diligamus invicem quoniam caritas ex Deo est et omnis qui diligit ex Deo natus est et
cognoscit Deum. <FONT SIZE=1>8</FONT> Qui non diligit, non novit Deum quoniam Deus caritas est. <FONT SIZE=1>9</FONT> In hoc apparuit
caritas Dei in nobis quoniam Filium suum unigenitum misit Deus in mundum ut vivamus per
eum. <FONT SIZE=1>10</FONT> In hoc est caritas non quasi nos dilexerimus Deum sed quoniam ipse dilexit nos et misit
Filium suum propitiationem pro peccatis nostris. 
<P>
<FONT SIZE=1>11</FONT> Carissimi, si sic Deus dilexit nos, et nos
debemus alterutrum diligere. <FONT SIZE=1>12</FONT> Deum nemo vidit umquam; si diligamus invicem Deus in nobis
manet et caritas eius in nobis perfecta est. <FONT SIZE=1>13</FONT> In hoc intellegimus quoniam in eo manemus et ipse
in nobis quoniam de Spiritu suo dedit nobis. <FONT SIZE=1>14</FONT> Et nos vidimus et testificamur quoniam Pater
misit Filium salvatorem mundi. <FONT SIZE=1>15</FONT> Quisque confessus fuerit quoniam Iesus est Filius Dei Deus in
eo manet et ipse in Deo. <FONT SIZE=1>16</FONT> Et nos cognovimus et credidimus caritati quam habet Deus in nobis
Deus caritas est et qui manet in caritate in Deo manet et Deus in eo.
<P>
 <FONT SIZE=1>17</FONT> In hoc perfecta est caritas
nobiscum ut fiduciam habeamus in die iudicii quia sicut ille est et nos sumus in hoc mundo. <FONT SIZE=1>18</FONT>
Timor non est in caritate sed perfecta caritas foras mittit timorem quoniam timor poenam habet; qui
autem timet non est perfectus in caritate.
<P>
 <FONT SIZE=1>19</FONT> Nos ergo diligamus quoniam Deus prior dilexit nos.
<FONT SIZE=1>20</FONT> Si quis dixerit quoniam diligo Deum et fratrem suum oderit mendax est; qui enim non diligit
fratrem suum quem vidit, Deum quem non vidit quomodo potest diligere? <FONT SIZE=1>21</FONT> Et hoc mandatum
habemus ab eo ut qui diligit Deum diligat et fratrem suum.
<P>
<FONT SIZE=5>5</FONT> Omnis qui credit quoniam Iesus est
Christus ex Deo natus est; et omnis, qui diligit eum qui genuit, diligit eum qui natus est ex eo. <FONT SIZE=1>2</FONT> In
hoc cognoscimus quoniam diligimus natos Dei cum Deum diligamus et mandata eius faciamus. <FONT SIZE=1>3</FONT>
Haec est enim caritas Dei ut mandata eius custodiamus; et mandata eius gravia non sunt, <FONT SIZE=1>4</FONT>
quoniam omne quod natum est ex Deo vincit mundum; et haec est victoria quae vincit mundum:
fides nostra.
<P>
 <FONT SIZE=1>5</FONT> Quis est qui vincit mundum nisi qui credit quoniam Iesus est Filius Dei? <FONT SIZE=1>6</FONT> Hic est
qui venit per aquam et sanguinem Iesus Christus non in aqua solum sed in aqua et sanguine. Et
Spiritus est qui testificatur quoniam Christus est veritas. <FONT SIZE=1>7</FONT> Quia tres sunt qui testimonium dant: <FONT SIZE=1>8</FONT>
Spiritus et aqua et sanguis et tres unum sunt.
<P>
 <FONT SIZE=1>9</FONT> Si testimonium hominum accipimus, testimonium
Dei maius est quoniam hoc est testimonium Dei quod maius est quia testificatus est de Filio suo.
<FONT SIZE=1>10</FONT> Qui credit in Filio Dei habet testimonium Dei in se; qui non credit Filio mendacem facit eum
quoniam non credidit in testimonio quod testificatus est Deus de Filio suo. <FONT SIZE=1>11</FONT> Et hoc est
testimonium quoniam vitam aeternam dedit nobis Deus et haec vita in Filio eius est. <FONT SIZE=1>12</FONT> Qui habet
Filium habet vitam; qui non habet Filium Dei vitam non habet. 
<P>
<FONT SIZE=1>13</FONT> Haec scripsi vobis ut sciatis
quoniam vitam habetis aeternam qui creditis in nomine Filii Dei. <FONT SIZE=1>14</FONT> Et haec est fiducia quam
habemus ad eum quia quodcumque petierimus secundum voluntatem eius audit nos. <FONT SIZE=1>15</FONT> Et
scimus quoniam audit nos quicquid petierimus scimus quoniam habemus petitiones quas
postulavimus ab eo.
<P>
 <FONT SIZE=1>16</FONT> Qui scit fratrem suum peccare peccatum non ad mortem petet et dabit ei
vitam peccantibus non ad mortem. Est peccatum ad mortem; non pro illo dico ut roget. <FONT SIZE=1>17</FONT> Omnis
iniquitas peccatum est et est peccatum non ad mortem.
<P>
 <FONT SIZE=1>18</FONT> Scimus quoniam omnis qui natus est ex
Deo non peccat sed generatio Dei conservat eum et malignus non tangit eum. <FONT SIZE=1>19</FONT> Scimus quoniam
ex Deo sumus et mundus totus in maligno positus est. <FONT SIZE=1>20</FONT> Et scimus quoniam Filius Dei venit et
dedit nobis sensum ut cognoscamus verum Deum; et simus in vero Filio eius; hic est verus Deus et
vita aeterna. <FONT SIZE=1>21</FONT> Filioli custodite vos a simulacris! 
<P>
<HR>
<HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY>
</HTML>
