<HTML><HEAD><TITLE>Vulgate: Letter of Jude</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>EPISTULA&nbsp;IUDAE</CENTER></FONT></font>
<P><HR>
<P><A NAME="1"></A><B>CAPUT 1</B><P><FONT size=2>1</FONT>&nbsp;&nbsp;Iudas Iesu Christi servus frater autem Iacobi his qui in Deo Patre dilectis et Iesu Christo conservatis vocatis<BR><FONT size=2>2</FONT>&nbsp;&nbsp;misericordia vobis et pax et caritas adimpleatur<BR><FONT size=2>3</FONT>&nbsp;&nbsp;carissimi omnem sollicitudinem faciens scribendi vobis de communi vestra salute necesse habui scribere vobis deprecans supercertari semel traditae sanctis fidei<BR><FONT size=2>4</FONT>&nbsp;&nbsp;subintroierunt enim quidam homines qui olim praescripti sunt in hoc iudicium impii Dei nostri gratiam transferentes in luxuriam et solum Dominatorem et Dominum nostrum Iesum Christum negantes<BR><FONT size=2>5</FONT>&nbsp;&nbsp;commonere autem vos volo scientes semel omnia quoniam Iesus populum de terra Aegypti salvans secundo eos qui non crediderunt perdidit<BR><FONT size=2>6</FONT>&nbsp;&nbsp;angelos vero qui non servaverunt suum principatum sed dereliquerunt suum domicilium in iudicium magni diei vinculis aeternis sub caligine reservavit<BR><FONT size=2>7</FONT>&nbsp;&nbsp;sicut Sodoma et Gomorra et finitimae civitates simili modo exfornicatae et abeuntes post carnem alteram factae sunt exemplum ignis aeterni poenam sustinentes<BR><FONT size=2>8</FONT>&nbsp;&nbsp;similiter et hii carnem quidem maculant dominationem autem spernunt maiestates autem blasphemant<BR><FONT size=2>9</FONT>&nbsp;&nbsp;cum Michahel archangelus cum diabolo disputans altercaretur de Mosi corpore non est ausus iudicium inferre blasphemiae sed dixit imperet tibi Dominus<BR><FONT size=2>10</FONT>&nbsp;&nbsp;hii autem quaecumque quidem ignorant blasphemant quaecumque autem naturaliter tamquam muta animalia norunt in his corrumpuntur<BR><FONT size=2>11</FONT>&nbsp;&nbsp;vae illis quia via Cain abierunt et errore Balaam mercede effusi sunt et contradictione Core perierunt<BR><FONT size=2>12</FONT>&nbsp;&nbsp;hii sunt in epulis suis maculae convivantes sine timore semet ipsos pascentes nubes sine aqua quae a ventis circumferuntur arbores autumnales infructuosae bis mortuae eradicatae<BR><FONT size=2>13</FONT>&nbsp;&nbsp;fluctus feri maris despumantes suas confusiones sidera errantia quibus procella tenebrarum in aeternum servata est<BR><FONT size=2>14</FONT>&nbsp;&nbsp;prophetavit autem et his septimus ab Adam Enoc dicens ecce venit Dominus in sanctis milibus suis<BR><FONT size=2>15</FONT>&nbsp;&nbsp;facere iudicium contra omnes et arguere omnes impios de omnibus operibus impietatis eorum quibus impie egerunt et de omnibus duris quae locuti sunt contra eum peccatores impii<BR><FONT size=2>16</FONT>&nbsp;&nbsp;hii sunt murmuratores querellosi secundum desideria sua ambulantes et os illorum loquitur superba mirantes personas quaestus causa<BR><FONT size=2>17</FONT>&nbsp;&nbsp;vos autem carissimi memores estote verborum quae praedicta sunt ab apostolis Domini nostri Iesu Christi<BR><FONT size=2>18</FONT>&nbsp;&nbsp;quia dicebant vobis quoniam in novissimo tempore venient inlusores secundum sua desideria ambulantes impietatum<BR><FONT size=2>19</FONT>&nbsp;&nbsp;hii sunt qui segregant animales Spiritum non habentes<BR><FONT size=2>20</FONT>&nbsp;&nbsp;vos autem carissimi superaedificantes vosmet ipsos sanctissimae vestrae fidei in Spiritu Sancto orantes<BR><FONT size=2>21</FONT>&nbsp;&nbsp;ipsos vos in dilectione Dei servate<BR><FONT size=2>22</FONT>&nbsp;&nbsp;et hos quidem arguite iudicatos<BR><FONT size=2>23</FONT>&nbsp;&nbsp;illos vero salvate de igne rapientes aliis autem miseremini in timore odientes et eam quae carnalis est maculatam tunicam<BR><FONT size=2>24</FONT>&nbsp;&nbsp;ei autem qui potest vos conservare sine peccato et constituere ante conspectum gloriae suae inmaculatos in exultatione<BR><FONT size=2>25</FONT>&nbsp;&nbsp;soli Deo salvatori nostro per Iesum Christum Dominum nostrum gloria magnificentia imperium et potestas ante omne saeculum et nunc et in omnia saecula amen 

<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
