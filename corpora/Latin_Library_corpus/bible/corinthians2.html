<HTML><HEAD><TITLE>Vulgate: Paul to the Corinthians II</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>EPISTULA PAULI AD CORINTHIOS II</CENTER></FONT></font>
<P><HR><CENTER>
	<FONT SIZE="3"><A HREF=#1>1</A>	<A HREF=#2>2</A>	<A HREF=#3>3</A>	<A HREF=#4>4</A>	<A HREF=#5>5</A>	<A HREF=#6>6</A>	<A HREF=#7>7</A>	<A HREF=#8>8</A>	<A HREF=#9>9</A>	<A HREF=#10>10</A>	<A HREF=#11>11</A>	<A HREF=#12>12</A>	<A HREF=#13>13</A>	</FONT></CENTER><HR>
<FONT SIZE="4">
<P><A NAME="1"></A><B>CAPUT 1</B><P><FONT size=2>1</FONT>&nbsp;&nbsp;Paulus apostolus Iesu Christi per voluntatem Dei et Timotheus frater ecclesiae Dei quae est Corinthi cum sanctis omnibus qui sunt in universa Achaia<BR><FONT size=2>2</FONT>&nbsp;&nbsp;gratia vobis et pax a Deo Patre nostro et Domino Iesu Christo<BR><FONT size=2>3</FONT>&nbsp;&nbsp;benedictus Deus et Pater Domini nostri Iesu Christi Pater misericordiarum et Deus totius consolationis<BR><FONT size=2>4</FONT>&nbsp;&nbsp;qui consolatur nos in omni tribulatione nostra ut possimus et ipsi consolari eos qui in omni pressura sunt per exhortationem qua exhortamur et ipsi a Deo<BR><FONT size=2>5</FONT>&nbsp;&nbsp;quoniam sicut abundant passiones Christi in nobis ita et per Christum abundat consolatio nostra<BR><FONT size=2>6</FONT>&nbsp;&nbsp;sive autem tribulamur pro vestra exhortatione et salute sive exhortamur pro vestra exhortatione quae operatur in tolerantia earundem passionum quas et nos patimur<BR><FONT size=2>7</FONT>&nbsp;&nbsp;et spes nostra firma pro vobis scientes quoniam sicut socii passionum estis sic eritis et consolationis<BR><FONT size=2>8</FONT>&nbsp;&nbsp;non enim volumus ignorare vos fratres de tribulatione nostra quae facta est in Asia quoniam supra modum gravati sumus supra virtutem ita ut taederet nos etiam vivere<BR><FONT size=2>9</FONT>&nbsp;&nbsp;sed ipsi in nobis ipsis responsum mortis habuimus ut non simus fidentes in nobis sed in Deo qui suscitat mortuos<BR><FONT size=2>10</FONT>&nbsp;&nbsp;qui de tantis periculis eripuit nos et eruet in quem speramus quoniam et adhuc eripiet<BR><FONT size=2>11</FONT>&nbsp;&nbsp;adiuvantibus et vobis in oratione pro nobis ut ex multis personis eius quae in nobis est donationis per multos gratiae agantur pro nobis<BR><FONT size=2>12</FONT>&nbsp;&nbsp;nam gloria nostra haec est testimonium conscientiae nostrae quod in simplicitate et sinceritate Dei et non in sapientia carnali sed in gratia Dei conversati sumus in mundo abundantius autem ad vos<BR><FONT size=2>13</FONT>&nbsp;&nbsp;non enim alia scribimus vobis quam quae legistis et cognoscitis spero autem quod usque in finem cognoscetis<BR><FONT size=2>14</FONT>&nbsp;&nbsp;sicut et cognovistis nos ex parte quia gloria vestra sumus sicut et vos nostra in die Domini nostri Iesu Christi<BR><FONT size=2>15</FONT>&nbsp;&nbsp;et hac confidentia volui prius venire ad vos ut secundam gratiam haberetis<BR><FONT size=2>16</FONT>&nbsp;&nbsp;et per vos transire in Macedoniam et iterum a Macedonia venire ad vos et a vobis deduci in Iudaeam<BR><FONT size=2>17</FONT>&nbsp;&nbsp;cum hoc ergo voluissem numquid levitate usus sum aut quae cogito secundum carnem cogito ut sit apud me est et non<BR><FONT size=2>18</FONT>&nbsp;&nbsp;fidelis autem Deus quia sermo noster qui fit apud vos non est in illo est et non<BR><FONT size=2>19</FONT>&nbsp;&nbsp;Dei enim Filius Iesus Christus qui in vobis per nos praedicatus est per me et Silvanum et Timotheum non fuit est et non sed est in illo fuit<BR><FONT size=2>20</FONT>&nbsp;&nbsp;quotquot enim promissiones Dei sunt in illo est ideo et per ipsum amen Deo ad gloriam nostram<BR><FONT size=2>21</FONT>&nbsp;&nbsp;qui autem confirmat nos vobiscum in Christum et qui unxit nos Deus<BR><FONT size=2>22</FONT>&nbsp;&nbsp;et qui signavit nos et dedit pignus Spiritus in cordibus nostris<BR><FONT size=2>23</FONT>&nbsp;&nbsp;ego autem testem Deum invoco in animam meam quod parcens vobis non veni ultra Corinthum<BR><FONT size=2>24</FONT>&nbsp;&nbsp;non quia dominamur fidei vestrae sed adiutores sumus gaudii vestri nam fide stetistis 
<P><HR>
<P><A NAME="2"></A><B>CAPUT 2</B><P><FONT size=2>1</FONT>&nbsp;&nbsp;statui autem hoc ipse apud me ne iterum in tristitia venirem ad vos<BR><FONT size=2>2</FONT>&nbsp;&nbsp;si enim ego contristo vos et quis est qui me laetificet nisi qui contristatur ex me<BR><FONT size=2>3</FONT>&nbsp;&nbsp;et hoc ipsum scripsi ut non cum venero tristitiam super tristitiam habeam de quibus oportuerat me gaudere confidens in omnibus vobis quia meum gaudium omnium vestrum est<BR><FONT size=2>4</FONT>&nbsp;&nbsp;nam ex multa tribulatione et angustia cordis scripsi vobis per multas lacrimas non ut contristemini sed ut sciatis quam caritatem habeo abundantius in vobis<BR><FONT size=2>5</FONT>&nbsp;&nbsp;si quis autem contristavit non me contristavit sed ex parte ut non onerem omnes vos<BR><FONT size=2>6</FONT>&nbsp;&nbsp;sufficit illi qui eiusmodi est obiurgatio haec quae fit a pluribus<BR><FONT size=2>7</FONT>&nbsp;&nbsp;ita ut e contra magis donetis et consolemini ne forte abundantiori tristitia absorbeatur qui eiusmodi est<BR><FONT size=2>8</FONT>&nbsp;&nbsp;propter quod obsecro vos ut confirmetis in illum caritatem<BR><FONT size=2>9</FONT>&nbsp;&nbsp;ideo enim et scripsi ut cognoscam experimentum vestrum an in omnibus oboedientes sitis<BR><FONT size=2>10</FONT>&nbsp;&nbsp;cui autem aliquid donatis et ego nam et ego quod donavi si quid donavi propter vos in persona Christi<BR><FONT size=2>11</FONT>&nbsp;&nbsp;ut non circumveniamur a Satana non enim ignoramus cogitationes eius<BR><FONT size=2>12</FONT>&nbsp;&nbsp;cum venissem autem Troadem propter evangelium Christi et ostium mihi apertum esset in Domino<BR><FONT size=2>13</FONT>&nbsp;&nbsp;non habui requiem spiritui meo eo quod non invenerim Titum fratrem meum sed valefaciens eis profectus sum in Macedoniam<BR><FONT size=2>14</FONT>&nbsp;&nbsp;Deo autem gratias qui semper triumphat nos in Christo Iesu et odorem notitiae suae manifestat per nos in omni loco<BR><FONT size=2>15</FONT>&nbsp;&nbsp;quia Christi bonus odor sumus Deo in his qui salvi fiunt et in his qui pereunt<BR><FONT size=2>16</FONT>&nbsp;&nbsp;aliis quidem odor mortis in mortem aliis autem odor vitae in vitam et ad haec quis tam idoneus<BR><FONT size=2>17</FONT>&nbsp;&nbsp;non enim sumus sicut plurimi adulterantes verbum Dei sed ex sinceritate sed sicut ex Deo coram Deo in Christo loquimur 
<P><HR>
<P><A NAME="3"></A><B>CAPUT 3</B><P><FONT size=2>1</FONT>&nbsp;&nbsp;incipimus iterum nosmet ipsos commendare aut numquid egemus sicut quidam commendaticiis epistulis ad vos aut ex vobis<BR><FONT size=2>2</FONT>&nbsp;&nbsp;epistula nostra vos estis scripta in cordibus nostris quae scitur et legitur ab omnibus hominibus<BR><FONT size=2>3</FONT>&nbsp;&nbsp;manifestati quoniam epistula estis Christi ministrata a nobis et scripta non atramento sed Spiritu Dei vivi non in tabulis lapideis sed in tabulis cordis carnalibus<BR><FONT size=2>4</FONT>&nbsp;&nbsp;fiduciam autem talem habemus per Christum ad Deum<BR><FONT size=2>5</FONT>&nbsp;&nbsp;non quod sufficientes simus cogitare aliquid a nobis quasi ex nobis sed sufficientia nostra ex Deo est<BR><FONT size=2>6</FONT>&nbsp;&nbsp;qui et idoneos nos fecit ministros novi testamenti non litterae sed Spiritus littera enim occidit Spiritus autem vivificat<BR><FONT size=2>7</FONT>&nbsp;&nbsp;quod si ministratio mortis litteris deformata in lapidibus fuit in gloria ita ut non possent intendere filii Israhel in faciem Mosi propter gloriam vultus eius quae evacuatur<BR><FONT size=2>8</FONT>&nbsp;&nbsp;quomodo non magis ministratio Spiritus erit in gloria<BR><FONT size=2>9</FONT>&nbsp;&nbsp;nam si ministratio damnationis gloria est multo magis abundat ministerium iustitiae in gloria<BR><FONT size=2>10</FONT>&nbsp;&nbsp;nam nec glorificatum est quod claruit in hac parte propter excellentem gloriam<BR><FONT size=2>11</FONT>&nbsp;&nbsp;si enim quod evacuatur per gloriam est multo magis quod manet in gloria est<BR><FONT size=2>12</FONT>&nbsp;&nbsp;habentes igitur talem spem multa fiducia utimur<BR><FONT size=2>13</FONT>&nbsp;&nbsp;et non sicut Moses ponebat velamen super faciem suam ut non intenderent filii Israhel in faciem eius quod evacuatur<BR><FONT size=2>14</FONT>&nbsp;&nbsp;sed obtusi sunt sensus eorum usque in hodiernum enim diem id ipsum velamen in lectione veteris testamenti manet non revelatum quoniam in Christo evacuatur<BR><FONT size=2>15</FONT>&nbsp;&nbsp;sed usque in hodiernum diem cum legitur Moses velamen est positum super cor eorum<BR><FONT size=2>16</FONT>&nbsp;&nbsp;cum autem conversus fuerit ad Deum aufertur velamen<BR><FONT size=2>17</FONT>&nbsp;&nbsp;Dominus autem Spiritus est ubi autem Spiritus Domini ibi libertas<BR><FONT size=2>18</FONT>&nbsp;&nbsp;nos vero omnes revelata facie gloriam Domini speculantes in eandem imaginem transformamur a claritate in claritatem tamquam a Domini Spiritu 
<P><HR>
<P><A NAME="4"></A><B>CAPUT 4</B><P><FONT size=2>1</FONT>&nbsp;&nbsp;ideo habentes hanc ministrationem iuxta quod misericordiam consecuti sumus non deficimus<BR><FONT size=2>2</FONT>&nbsp;&nbsp;sed abdicamus occulta dedecoris non ambulantes in astutia neque adulterantes verbum Dei sed in manifestatione veritatis commendantes nosmet ipsos ad omnem conscientiam hominum coram Deo<BR><FONT size=2>3</FONT>&nbsp;&nbsp;quod si etiam opertum est evangelium nostrum in his qui pereunt est opertum<BR><FONT size=2>4</FONT>&nbsp;&nbsp;in quibus deus huius saeculi excaecavit mentes infidelium ut non fulgeat inluminatio evangelii gloriae Christi qui est imago Dei<BR><FONT size=2>5</FONT>&nbsp;&nbsp;non enim nosmet ipsos praedicamus sed Iesum Christum Dominum nos autem servos vestros per Iesum<BR><FONT size=2>6</FONT>&nbsp;&nbsp;quoniam Deus qui dixit de tenebris lucem splendescere qui inluxit in cordibus nostris ad inluminationem scientiae claritatis Dei in facie Christi Iesu<BR><FONT size=2>7</FONT>&nbsp;&nbsp;habemus autem thesaurum istum in vasis fictilibus ut sublimitas sit virtutis Dei et non ex nobis<BR><FONT size=2>8</FONT>&nbsp;&nbsp;in omnibus tribulationem patimur sed non angustiamur aporiamur sed non destituimur<BR><FONT size=2>9</FONT>&nbsp;&nbsp;persecutionem patimur sed non derelinquimur deicimur sed non perimus<BR><FONT size=2>10</FONT>&nbsp;&nbsp;semper mortificationem Iesu in corpore nostro circumferentes ut et vita Iesu in corporibus nostris manifestetur<BR><FONT size=2>11</FONT>&nbsp;&nbsp;semper enim nos qui vivimus in mortem tradimur propter Iesum ut et vita Iesu manifestetur in carne nostra mortali<BR><FONT size=2>12</FONT>&nbsp;&nbsp;ergo mors in nobis operatur vita autem in vobis<BR><FONT size=2>13</FONT>&nbsp;&nbsp;habentes autem eundem spiritum fidei sicut scriptum est credidi propter quod locutus sum et nos credimus propter quod et loquimur<BR><FONT size=2>14</FONT>&nbsp;&nbsp;scientes quoniam qui suscitavit Iesum et nos cum Iesu suscitabit et constituet vobiscum<BR><FONT size=2>15</FONT>&nbsp;&nbsp;omnia enim propter vos ut gratia abundans per multos gratiarum actione abundet in gloriam Dei<BR><FONT size=2>16</FONT>&nbsp;&nbsp;propter quod non deficimus sed licet is qui foris est noster homo corrumpitur tamen is qui intus est renovatur de die in diem<BR><FONT size=2>17</FONT>&nbsp;&nbsp;id enim quod in praesenti est momentaneum et leve tribulationis nostrae supra modum in sublimitatem aeternum gloriae pondus operatur nobis<BR><FONT size=2>18</FONT>&nbsp;&nbsp;non contemplantibus nobis quae videntur sed quae non videntur quae enim videntur temporalia sunt quae autem non videntur aeterna sunt 
<P><HR>
<P><A NAME="5"></A><B>CAPUT 5</B><P><FONT size=2>1</FONT>&nbsp;&nbsp;scimus enim quoniam si terrestris domus nostra huius habitationis dissolvatur quod aedificationem ex Deo habeamus domum non manufactam aeternam in caelis<BR><FONT size=2>2</FONT>&nbsp;&nbsp;nam et in hoc ingemescimus habitationem nostram quae de caelo est superindui cupientes<BR><FONT size=2>3</FONT>&nbsp;&nbsp;si tamen vestiti non nudi inveniamur<BR><FONT size=2>4</FONT>&nbsp;&nbsp;nam et qui sumus in tabernaculo ingemescimus gravati eo quod nolumus expoliari sed supervestiri ut absorbeatur quod mortale est a vita<BR><FONT size=2>5</FONT>&nbsp;&nbsp;qui autem efficit nos in hoc ipsum Deus qui dedit nobis pignus Spiritus<BR><FONT size=2>6</FONT>&nbsp;&nbsp;audentes igitur semper et scientes quoniam dum sumus in corpore peregrinamur a Domino<BR><FONT size=2>7</FONT>&nbsp;&nbsp;per fidem enim ambulamus et non per speciem<BR><FONT size=2>8</FONT>&nbsp;&nbsp;audemus autem et bonam voluntatem habemus magis peregrinari a corpore et praesentes esse ad Deum<BR><FONT size=2>9</FONT>&nbsp;&nbsp;et ideo contendimus sive absentes sive praesentes placere illi<BR><FONT size=2>10</FONT>&nbsp;&nbsp;omnes enim nos manifestari oportet ante tribunal Christi ut referat unusquisque propria corporis prout gessit sive bonum sive malum<BR><FONT size=2>11</FONT>&nbsp;&nbsp;scientes ergo timorem Domini hominibus suademus Deo autem manifesti sumus spero autem et in conscientiis vestris manifestos nos esse<BR><FONT size=2>12</FONT>&nbsp;&nbsp;non iterum nos commendamus vobis sed occasionem damus vobis gloriandi pro nobis ut habeatis ad eos qui in facie gloriantur et non in corde<BR><FONT size=2>13</FONT>&nbsp;&nbsp;sive enim mente excedimus Deo sive sobrii sumus vobis<BR><FONT size=2>14</FONT>&nbsp;&nbsp;caritas enim Christi urget nos aestimantes hoc quoniam si unus pro omnibus mortuus est ergo omnes mortui sunt<BR><FONT size=2>15</FONT>&nbsp;&nbsp;et pro omnibus mortuus est ut et qui vivunt iam non sibi vivant sed ei qui pro ipsis mortuus est et resurrexit<BR><FONT size=2>16</FONT>&nbsp;&nbsp;itaque nos ex hoc neminem novimus secundum carnem et si cognovimus secundum carnem Christum sed nunc iam non novimus<BR><FONT size=2>17</FONT>&nbsp;&nbsp;si qua ergo in Christo nova creatura vetera transierunt ecce facta sunt nova<BR><FONT size=2>18</FONT>&nbsp;&nbsp;omnia autem ex Deo qui reconciliavit nos sibi per Christum et dedit nobis ministerium reconciliationis<BR><FONT size=2>19</FONT>&nbsp;&nbsp;quoniam quidem Deus erat in Christo mundum reconcilians sibi non reputans illis delicta ipsorum et posuit in nobis verbum reconciliationis<BR><FONT size=2>20</FONT>&nbsp;&nbsp;pro Christo ergo legationem fungimur tamquam Deo exhortante per nos obsecramus pro Christo reconciliamini Deo<BR><FONT size=2>21</FONT>&nbsp;&nbsp;eum qui non noverat peccatum pro nobis peccatum fecit ut nos efficeremur iustitia Dei in ipso 
<P><HR>
<P><A NAME="6"></A><B>CAPUT 6</B><P><FONT size=2>1</FONT>&nbsp;&nbsp;adiuvantes autem et exhortamur ne in vacuum gratiam Dei recipiatis<BR><FONT size=2>2</FONT>&nbsp;&nbsp;ait enim tempore accepto exaudivi te et in die salutis adiuvavi te ecce nunc tempus acceptabile ecce nunc dies salutis<BR><FONT size=2>3</FONT>&nbsp;&nbsp;nemini dantes ullam offensionem ut non vituperetur ministerium<BR><FONT size=2>4</FONT>&nbsp;&nbsp;sed in omnibus exhibeamus nosmet ipsos sicut Dei ministros in multa patientia in tribulationibus in necessitatibus in angustiis<BR><FONT size=2>5</FONT>&nbsp;&nbsp;in plagis in carceribus in seditionibus in laboribus in vigiliis in ieiuniis<BR><FONT size=2>6</FONT>&nbsp;&nbsp;in castitate in scientia in longanimitate in suavitate in Spiritu Sancto in caritate non ficta<BR><FONT size=2>7</FONT>&nbsp;&nbsp;in verbo veritatis in virtute Dei per arma iustitiae a dextris et sinistris<BR><FONT size=2>8</FONT>&nbsp;&nbsp;per gloriam et ignobilitatem per infamiam et bonam famam ut seductores et veraces sicut qui ignoti et cogniti<BR><FONT size=2>9</FONT>&nbsp;&nbsp;quasi morientes et ecce vivimus ut castigati et non mortificati<BR><FONT size=2>10</FONT>&nbsp;&nbsp;quasi tristes semper autem gaudentes sicut egentes multos autem locupletantes tamquam nihil habentes et omnia possidentes<BR><FONT size=2>11</FONT>&nbsp;&nbsp;os nostrum patet ad vos o Corinthii cor nostrum dilatatum est<BR><FONT size=2>12</FONT>&nbsp;&nbsp;non angustiamini in nobis angustiamini autem in visceribus vestris<BR><FONT size=2>13</FONT>&nbsp;&nbsp;eandem autem habentes remunerationem tamquam filiis dico dilatamini et vos<BR><FONT size=2>14</FONT>&nbsp;&nbsp;nolite iugum ducere cum infidelibus quae enim participatio iustitiae cum iniquitate aut quae societas luci ad tenebras<BR><FONT size=2>15</FONT>&nbsp;&nbsp;quae autem conventio Christi ad Belial aut quae pars fideli cum infidele<BR><FONT size=2>16</FONT>&nbsp;&nbsp;qui autem consensus templo Dei cum idolis vos enim estis templum Dei vivi sicut dicit Deus quoniam inhabitabo in illis et inambulabo et ero illorum Deus et ipsi erunt mihi populus<BR><FONT size=2>17</FONT>&nbsp;&nbsp;propter quod exite de medio eorum et separamini dicit Dominus et inmundum ne tetigeritis<BR><FONT size=2>18</FONT>&nbsp;&nbsp;et ego recipiam vos et ero vobis in patrem et vos eritis mihi in filios et filias dicit Dominus omnipotens 
<P><HR>
<P><A NAME="7"></A><B>CAPUT 7</B><P><FONT size=2>1</FONT>&nbsp;&nbsp;has igitur habentes promissiones carissimi mundemus nos ab omni inquinamento carnis et spiritus perficientes sanctificationem in timore Dei<BR><FONT size=2>2</FONT>&nbsp;&nbsp;capite nos neminem laesimus neminem corrupimus neminem circumvenimus<BR><FONT size=2>3</FONT>&nbsp;&nbsp;non ad condemnationem dico praedixi enim quod in cordibus nostris estis ad conmoriendum et ad convivendum<BR><FONT size=2>4</FONT>&nbsp;&nbsp;multa mihi fiducia est apud vos multa mihi gloriatio pro vobis repletus sum consolatione superabundo gaudio in omni tribulatione nostra<BR><FONT size=2>5</FONT>&nbsp;&nbsp;nam et cum venissemus Macedoniam nullam requiem habuit caro nostra sed omnem tribulationem passi foris pugnae intus timores<BR><FONT size=2>6</FONT>&nbsp;&nbsp;sed qui consolatur humiles consolatus est nos Deus in adventu Titi<BR><FONT size=2>7</FONT>&nbsp;&nbsp;non solum autem in adventu eius sed etiam in solacio quo consolatus est in vobis referens nobis vestrum desiderium vestrum fletum vestram aemulationem pro me ita ut magis gauderem<BR><FONT size=2>8</FONT>&nbsp;&nbsp;quoniam et si contristavi vos in epistula non me paenitet et si paeniteret videns quod epistula illa et si ad horam vos contristavit<BR><FONT size=2>9</FONT>&nbsp;&nbsp;nunc gaudeo non quia contristati estis sed quia contristati estis ad paenitentiam contristati enim estis secundum Deum ut in nullo detrimentum patiamini ex nobis<BR><FONT size=2>10</FONT>&nbsp;&nbsp;quae enim secundum Deum tristitia est paenitentiam in salutem stabilem operatur saeculi autem tristitia mortem operatur<BR><FONT size=2>11</FONT>&nbsp;&nbsp;ecce enim hoc ipsum secundum Deum contristari vos quantam in vobis operatur sollicitudinem sed defensionem sed indignationem sed timorem sed desiderium sed aemulationem sed vindictam in omnibus exhibuistis vos incontaminatos esse negotio<BR><FONT size=2>12</FONT>&nbsp;&nbsp;igitur et si scripsi vobis non propter eum qui fecit iniuriam nec propter eum qui passus est sed ad manifestandam sollicitudinem nostram quam pro vobis habemus ad vos coram Deo<BR><FONT size=2>13</FONT>&nbsp;&nbsp;ideo consolati sumus in consolatione autem nostra abundantius magis gavisi sumus super gaudium Titi quia refectus est spiritus eius ab omnibus vobis<BR><FONT size=2>14</FONT>&nbsp;&nbsp;et si quid apud illum de vobis gloriatus sum non sum confusus sed sicut omnia vobis in veritate locuti sumus ita et gloriatio nostra quae fuit ad Titum veritas facta est<BR><FONT size=2>15</FONT>&nbsp;&nbsp;et viscera eius abundantius in vos sunt reminiscentis omnium vestrum oboedientiam quomodo cum timore et tremore excepistis eum<BR><FONT size=2>16</FONT>&nbsp;&nbsp;gaudeo quod in omnibus confido in vobis 
<P><HR>
<P><A NAME="8"></A><B>CAPUT 8</B><P><FONT size=2>1</FONT>&nbsp;&nbsp;notam autem facimus vobis fratres gratiam Dei quae data est in ecclesiis Macedoniae<BR><FONT size=2>2</FONT>&nbsp;&nbsp;quod in multo experimento tribulationis abundantia gaudii ipsorum et altissima paupertas eorum abundavit in divitias simplicitatis eorum<BR><FONT size=2>3</FONT>&nbsp;&nbsp;quia secundum virtutem testimonium illis reddo et supra virtutem voluntarii fuerunt<BR><FONT size=2>4</FONT>&nbsp;&nbsp;cum multa exhortatione obsecrantes nos gratiam et communicationem ministerii quod fit in sanctos<BR><FONT size=2>5</FONT>&nbsp;&nbsp;et non sicut speravimus sed semet ipsos dederunt primum Domino deinde nobis per voluntatem Dei<BR><FONT size=2>6</FONT>&nbsp;&nbsp;ita ut rogaremus Titum ut quemadmodum coepit ita et perficiat in vos etiam gratiam istam<BR><FONT size=2>7</FONT>&nbsp;&nbsp;sed sicut in omnibus abundatis fide et sermone et scientia et omni sollicitudine et caritate vestra in nos ut et in hac gratia abundetis<BR><FONT size=2>8</FONT>&nbsp;&nbsp;non quasi imperans dico sed per aliorum sollicitudinem etiam vestrae caritatis ingenitum bonum conprobans<BR><FONT size=2>9</FONT>&nbsp;&nbsp;scitis enim gratiam Domini nostri Iesu Christi quoniam propter vos egenus factus est cum esset dives ut illius inopia vos divites essetis<BR><FONT size=2>10</FONT>&nbsp;&nbsp;et consilium in hoc do hoc enim vobis utile est qui non solum facere sed et velle coepistis ab anno priore<BR><FONT size=2>11</FONT>&nbsp;&nbsp;nunc vero et facto perficite ut quemadmodum promptus est animus voluntatis ita sit et perficiendi ex eo quod habetis<BR><FONT size=2>12</FONT>&nbsp;&nbsp;si enim voluntas prompta est secundum id quod habet accepta est non secundum quod non habet<BR><FONT size=2>13</FONT>&nbsp;&nbsp;non enim ut aliis sit remissio vobis autem tribulatio sed ex aequalitate<BR><FONT size=2>14</FONT>&nbsp;&nbsp;in praesenti tempore vestra abundantia illorum inopiam suppleat ut et illorum abundantia vestrae inopiae sit supplementum ut fiat aequalitas sicut scriptum est<BR><FONT size=2>15</FONT>&nbsp;&nbsp;qui multum non abundavit et qui modicum non minoravit<BR><FONT size=2>16</FONT>&nbsp;&nbsp;gratias autem Deo qui dedit eandem sollicitudinem pro vobis in corde Titi<BR><FONT size=2>17</FONT>&nbsp;&nbsp;quoniam exhortationem quidem suscepit sed cum sollicitior esset sua voluntate profectus est ad vos<BR><FONT size=2>18</FONT>&nbsp;&nbsp;misimus etiam cum illo fratrem cuius laus est in evangelio per omnes ecclesias<BR><FONT size=2>19</FONT>&nbsp;&nbsp;non solum autem sed et ordinatus ab ecclesiis comes peregrinationis nostrae in hac gratia quae ministratur a nobis ad Domini gloriam et destinatam voluntatem nostram<BR><FONT size=2>20</FONT>&nbsp;&nbsp;devitantes hoc ne quis nos vituperet in hac plenitudine quae ministratur a nobis<BR><FONT size=2>21</FONT>&nbsp;&nbsp;providemus enim bona non solum coram Deo sed etiam coram hominibus<BR><FONT size=2>22</FONT>&nbsp;&nbsp;misimus autem cum illis et fratrem nostrum quem probavimus in multis saepe sollicitum esse nunc autem multo sollicitiorem confidentia multa in vos<BR><FONT size=2>23</FONT>&nbsp;&nbsp;sive pro Tito qui est socius meus et in vos adiutor sive fratres nostri apostoli ecclesiarum gloriae Christi<BR><FONT size=2>24</FONT>&nbsp;&nbsp;ostensionem ergo quae est caritatis vestrae et nostrae gloriae pro vobis in illos ostendite in faciem ecclesiarum 
<P><HR>
<P><A NAME="9"></A><B>CAPUT 9</B><P><FONT size=2>1</FONT>&nbsp;&nbsp;nam de ministerio quod fit in sanctos ex abundanti est mihi scribere vobis<BR><FONT size=2>2</FONT>&nbsp;&nbsp;scio enim promptum animum vestrum pro quo de vobis glorior apud Macedonas quoniam Achaia parata est ab anno praeterito et vestra aemulatio provocavit plurimos<BR><FONT size=2>3</FONT>&nbsp;&nbsp;misi autem fratres ut ne quod gloriamur de vobis evacuetur in hac parte ut quemadmodum dixi parati sitis<BR><FONT size=2>4</FONT>&nbsp;&nbsp;ne cum venerint mecum Macedones et invenerint vos inparatos erubescamus nos ut non dicamus vos in hac substantia<BR><FONT size=2>5</FONT>&nbsp;&nbsp;necessarium ergo existimavi rogare fratres ut praeveniant ad vos et praeparent repromissam benedictionem hanc paratam esse sic quasi benedictionem non quasi avaritiam<BR><FONT size=2>6</FONT>&nbsp;&nbsp;hoc autem qui parce seminat parce et metet et qui seminat in benedictionibus de benedictionibus et metet<BR><FONT size=2>7</FONT>&nbsp;&nbsp;unusquisque prout destinavit corde suo non ex tristitia aut ex necessitate hilarem enim datorem diligit Deus<BR><FONT size=2>8</FONT>&nbsp;&nbsp;potens est autem Deus omnem gratiam abundare facere in vobis ut in omnibus semper omnem sufficientiam habentes abundetis in omne opus bonum<BR><FONT size=2>9</FONT>&nbsp;&nbsp;sicut scriptum est dispersit dedit pauperibus iustitia eius manet in aeternum<BR><FONT size=2>10</FONT>&nbsp;&nbsp;qui autem administrat semen seminanti et panem ad manducandum praestabit et multiplicabit semen vestrum et augebit incrementa frugum iustitiae vestrae<BR><FONT size=2>11</FONT>&nbsp;&nbsp;ut in omnibus locupletati abundetis in omnem simplicitatem quae operatur per nos gratiarum actionem Deo<BR><FONT size=2>12</FONT>&nbsp;&nbsp;quoniam ministerium huius officii non solum supplet ea quae desunt sanctis sed etiam abundat per multas gratiarum actiones in Domino<BR><FONT size=2>13</FONT>&nbsp;&nbsp;per probationem ministerii huius glorificantes Deum in oboedientia confessionis vestrae in evangelium Christi et simplicitate communicationis in illos et in omnes<BR><FONT size=2>14</FONT>&nbsp;&nbsp;et ipsorum obsecratione pro vobis desiderantium vos propter eminentem gratiam Dei in vobis<BR><FONT size=2>15</FONT>&nbsp;&nbsp;gratias Deo super inenarrabili dono eius 
<P><HR>
<P><A NAME="10"></A><B>CAPUT 10</B><P><FONT size=2>1</FONT>&nbsp;&nbsp;ipse autem ego Paulus obsecro vos per mansuetudinem et modestiam Christi qui in facie quidem humilis inter vos absens autem confido in vobis<BR><FONT size=2>2</FONT>&nbsp;&nbsp;rogo autem ne praesens audeam per eam confidentiam qua existimo audere in quosdam qui arbitrantur nos tamquam secundum carnem ambulemus<BR><FONT size=2>3</FONT>&nbsp;&nbsp;in carne enim ambulantes non secundum carnem militamus<BR><FONT size=2>4</FONT>&nbsp;&nbsp;nam arma militiae nostrae non carnalia sed potentia Deo ad destructionem munitionum consilia destruentes<BR><FONT size=2>5</FONT>&nbsp;&nbsp;et omnem altitudinem extollentem se adversus scientiam Dei et in captivitatem redigentes omnem intellectum in obsequium Christi<BR><FONT size=2>6</FONT>&nbsp;&nbsp;et in promptu habentes ulcisci omnem inoboedientiam cum impleta fuerit vestra oboedientia<BR><FONT size=2>7</FONT>&nbsp;&nbsp;quae secundum faciem sunt videte si quis confidit sibi Christi se esse hoc cogitet iterum apud se quia sicut ipse Christi est ita et nos<BR><FONT size=2>8</FONT>&nbsp;&nbsp;nam et si amplius aliquid gloriatus fuero de potestate nostra quam dedit Dominus in aedificationem et non in destructionem vestram non erubescam<BR><FONT size=2>9</FONT>&nbsp;&nbsp;ut autem non existimer tamquam terrere vos per epistulas<BR><FONT size=2>10</FONT>&nbsp;&nbsp;quoniam quidem epistulae inquiunt graves sunt et fortes praesentia autem corporis infirma et sermo contemptibilis<BR><FONT size=2>11</FONT>&nbsp;&nbsp;hoc cogitet qui eiusmodi est quia quales sumus verbo per epistulas absentes tales et praesentes in facto<BR><FONT size=2>12</FONT>&nbsp;&nbsp;non enim audemus inserere aut conparare nos quibusdam qui se ipsos commendant sed ipsi in nobis nosmet ipsos metientes et conparantes nosmet ipsos nobis<BR><FONT size=2>13</FONT>&nbsp;&nbsp;nos autem non in inmensum gloriabimur sed secundum mensuram regulae quam mensus est nobis Deus mensuram pertingendi usque ad vos<BR><FONT size=2>14</FONT>&nbsp;&nbsp;non enim quasi non pertingentes ad vos superextendimus nos usque ad vos enim pervenimus in evangelio Christi<BR><FONT size=2>15</FONT>&nbsp;&nbsp;non in inmensum gloriantes in alienis laboribus spem autem habentes crescentis fidei vestrae in vobis magnificari secundum regulam nostram in abundantiam<BR><FONT size=2>16</FONT>&nbsp;&nbsp;etiam in illa quae ultra vos sunt evangelizare non in aliena regula in his quae praeparata sunt gloriari<BR><FONT size=2>17</FONT>&nbsp;&nbsp;qui autem gloriatur in Domino glorietur<BR><FONT size=2>18</FONT>&nbsp;&nbsp;non enim qui se ipsum commendat ille probatus est sed quem Dominus commendat 
<P><HR>
<P><A NAME="11"></A><B>CAPUT 11</B><P><FONT size=2>1</FONT>&nbsp;&nbsp;utinam sustineretis modicum quid insipientiae meae sed et subportate me<BR><FONT size=2>2</FONT>&nbsp;&nbsp;aemulor enim vos Dei aemulatione despondi enim vos uni viro virginem castam exhibere Christo<BR><FONT size=2>3</FONT>&nbsp;&nbsp;timeo autem ne sicut serpens Evam seduxit astutia sua ita corrumpantur sensus vestri et excidant a simplicitate quae est in Christo<BR><FONT size=2>4</FONT>&nbsp;&nbsp;nam si is qui venit alium Christum praedicat quem non praedicavimus aut alium spiritum accipitis quem non accepistis aut aliud evangelium quod non recepistis recte pateremini<BR><FONT size=2>5</FONT>&nbsp;&nbsp;existimo enim nihil me minus fecisse magnis apostolis<BR><FONT size=2>6</FONT>&nbsp;&nbsp;et si inperitus sermone sed non scientia in omnibus autem manifestatus sum vobis<BR><FONT size=2>7</FONT>&nbsp;&nbsp;aut numquid peccatum feci me ipsum humilians ut vos exaltemini quoniam gratis evangelium Dei evangelizavi vobis<BR><FONT size=2>8</FONT>&nbsp;&nbsp;alias ecclesias expoliavi accipiens stipendium ad ministerium vestrum<BR><FONT size=2>9</FONT>&nbsp;&nbsp;et cum essem apud vos et egerem nulli onerosus fui nam quod mihi deerat suppleverunt fratres qui venerunt a Macedonia et in omnibus sine onere me vobis servavi et servabo<BR><FONT size=2>10</FONT>&nbsp;&nbsp;est veritas Christi in me quoniam haec gloria non infringetur in me in regionibus Achaiae<BR><FONT size=2>11</FONT>&nbsp;&nbsp;quare quia non diligo vos Deus scit<BR><FONT size=2>12</FONT>&nbsp;&nbsp;quod autem facio et faciam ut amputem occasionem eorum qui volunt occasionem ut in quo gloriantur inveniantur sicut et nos<BR><FONT size=2>13</FONT>&nbsp;&nbsp;nam eiusmodi pseudoapostoli operarii subdoli transfigurantes se in apostolos Christi<BR><FONT size=2>14</FONT>&nbsp;&nbsp;et non mirum ipse enim Satanas transfigurat se in angelum lucis<BR><FONT size=2>15</FONT>&nbsp;&nbsp;non est ergo magnum si ministri eius transfigurentur velut ministri iustitiae quorum finis erit secundum opera ipsorum<BR><FONT size=2>16</FONT>&nbsp;&nbsp;iterum dico ne quis me putet insipientem alioquin velut insipientem accipite me ut et ego modicum quid glorier<BR><FONT size=2>17</FONT>&nbsp;&nbsp;quod loquor non loquor secundum Dominum sed quasi in insipientia in hac substantia gloriae<BR><FONT size=2>18</FONT>&nbsp;&nbsp;quoniam multi gloriantur secundum carnem et ego gloriabor<BR><FONT size=2>19</FONT>&nbsp;&nbsp;libenter enim suffertis insipientes cum sitis ipsi sapientes<BR><FONT size=2>20</FONT>&nbsp;&nbsp;sustinetis enim si quis vos in servitutem redigit si quis devorat si quis accipit si quis extollitur si quis in faciem vos caedit<BR><FONT size=2>21</FONT>&nbsp;&nbsp;secundum ignobilitatem dico quasi nos infirmi fuerimus in quo quis audet in insipientia dico audeo et ego<BR><FONT size=2>22</FONT>&nbsp;&nbsp;Hebraei sunt et ego Israhelitae sunt et ego semen Abrahae sunt et ego<BR><FONT size=2>23</FONT>&nbsp;&nbsp;ministri Christi sunt minus sapiens dico plus ego in laboribus plurimis in carceribus abundantius in plagis supra modum in mortibus frequenter<BR><FONT size=2>24</FONT>&nbsp;&nbsp;a Iudaeis quinquies quadragenas una minus accepi<BR><FONT size=2>25</FONT>&nbsp;&nbsp;ter virgis caesus sum semel lapidatus sum ter naufragium feci nocte et die in profundo maris fui<BR><FONT size=2>26</FONT>&nbsp;&nbsp;in itineribus saepe periculis fluminum periculis latronum periculis ex genere periculis ex gentibus periculis in civitate periculis in solitudine periculis in mari periculis in falsis fratribus<BR><FONT size=2>27</FONT>&nbsp;&nbsp;in labore et aerumna in vigiliis multis in fame et siti in ieiuniis multis in frigore et nuditate<BR><FONT size=2>28</FONT>&nbsp;&nbsp;praeter illa quae extrinsecus sunt instantia mea cotidiana sollicitudo omnium ecclesiarum<BR><FONT size=2>29</FONT>&nbsp;&nbsp;quis infirmatur et non infirmor quis scandalizatur et ego non uror<BR><FONT size=2>30</FONT>&nbsp;&nbsp;si gloriari oportet quae infirmitatis meae sunt gloriabor<BR><FONT size=2>31</FONT>&nbsp;&nbsp;Deus et Pater Domini Iesu scit qui est benedictus in saecula quod non mentior<BR><FONT size=2>32</FONT>&nbsp;&nbsp;Damasci praepositus gentis Aretae regis custodiebat civitatem Damascenorum ut me conprehenderet<BR><FONT size=2>33</FONT>&nbsp;&nbsp;et per fenestram in sporta dimissus sum per murum et effugi manus eius 
<P><HR>
<P><A NAME="12"></A><B>CAPUT 12</B><P><FONT size=2>1</FONT>&nbsp;&nbsp;si gloriari oportet non expedit quidem veniam autem ad visiones et revelationes Domini<BR><FONT size=2>2</FONT>&nbsp;&nbsp;scio hominem in Christo ante annos quattuordecim sive in corpore nescio sive extra corpus nescio Deus scit raptum eiusmodi usque ad tertium caelum<BR><FONT size=2>3</FONT>&nbsp;&nbsp;et scio huiusmodi hominem sive in corpore sive extra corpus nescio Deus scit<BR><FONT size=2>4</FONT>&nbsp;&nbsp;quoniam raptus est in paradisum et audivit arcana verba quae non licet homini loqui<BR><FONT size=2>5</FONT>&nbsp;&nbsp;pro eiusmodi gloriabor pro me autem nihil gloriabor nisi in infirmitatibus meis<BR><FONT size=2>6</FONT>&nbsp;&nbsp;nam et si voluero gloriari non ero insipiens veritatem enim dicam parco autem ne quis in me existimet supra id quod videt me aut audit ex me<BR><FONT size=2>7</FONT>&nbsp;&nbsp;et ne magnitudo revelationum extollat me datus est mihi stimulus carnis meae angelus Satanae ut me colaphizet<BR><FONT size=2>8</FONT>&nbsp;&nbsp;propter quod ter Dominum rogavi ut discederet a me<BR><FONT size=2>9</FONT>&nbsp;&nbsp;et dixit mihi sufficit tibi gratia mea nam virtus in infirmitate perficitur libenter igitur gloriabor in infirmitatibus meis ut inhabitet in me virtus Christi<BR><FONT size=2>10</FONT>&nbsp;&nbsp;propter quod placeo mihi in infirmitatibus in contumeliis in necessitatibus in persecutionibus in angustiis pro Christo cum enim infirmor tunc potens sum<BR><FONT size=2>11</FONT>&nbsp;&nbsp;factus sum insipiens vos me coegistis ego enim debui a vobis commendari nihil enim minus fui ab his qui sunt supra modum apostoli tametsi nihil sum<BR><FONT size=2>12</FONT>&nbsp;&nbsp;signa tamen apostoli facta sunt super vos in omni patientia signis et prodigiis et virtutibus<BR><FONT size=2>13</FONT>&nbsp;&nbsp;quid est enim quod minus habuistis prae ceteris ecclesiis nisi quod ego ipse non gravavi vos donate mihi hanc iniuriam<BR><FONT size=2>14</FONT>&nbsp;&nbsp;ecce tertio hoc paratus sum venire ad vos et non ero gravis vobis non enim quaero quae vestra sunt sed vos nec enim debent filii parentibus thesaurizare sed parentes filiis<BR><FONT size=2>15</FONT>&nbsp;&nbsp;ego autem libentissime inpendam et superinpendar ipse pro animabus vestris licet plus vos diligens minus diligar<BR><FONT size=2>16</FONT>&nbsp;&nbsp;sed esto ego vos non gravavi sed cum essem astutus dolo vos cepi<BR><FONT size=2>17</FONT>&nbsp;&nbsp;numquid per aliquem eorum quos misi ad vos circumveni vos<BR><FONT size=2>18</FONT>&nbsp;&nbsp;rogavi Titum et misi cum illo fratrem numquid Titus vos circumvenit nonne eodem spiritu ambulavimus nonne hisdem vestigiis<BR><FONT size=2>19</FONT>&nbsp;&nbsp;olim putatis quod excusemus nos apud vos coram Deo in Christo loquimur omnia autem carissimi propter vestram aedificationem<BR><FONT size=2>20</FONT>&nbsp;&nbsp;timeo enim ne forte cum venero non quales volo inveniam vos et ego inveniar a vobis qualem non vultis ne forte contentiones aemulationes animositates dissensiones detractiones susurrationes inflationes seditiones sint inter vos<BR><FONT size=2>21</FONT>&nbsp;&nbsp;ne iterum cum venero humiliet me Deus apud vos et lugeam multos ex his qui ante peccaverunt et non egerunt paenitentiam super inmunditia et fornicatione et inpudicitia quam gesserunt 
<P><HR>
<P><A NAME="13"></A><B>CAPUT 13</B><P><FONT size=2>1</FONT>&nbsp;&nbsp;ecce tertio hoc venio ad vos in ore duorum vel trium testium stabit omne verbum<BR><FONT size=2>2</FONT>&nbsp;&nbsp;praedixi et praedico ut praesens bis et nunc absens his qui ante peccaverunt et ceteris omnibus quoniam si venero iterum non parcam<BR><FONT size=2>3</FONT>&nbsp;&nbsp;an experimentum quaeritis eius qui in me loquitur Christi qui in vos non infirmatur sed potens est in vobis<BR><FONT size=2>4</FONT>&nbsp;&nbsp;nam et si crucifixus est ex infirmitate sed vivit ex virtute Dei nam et nos infirmi sumus in illo sed vivemus cum eo ex virtute Dei in vobis<BR><FONT size=2>5</FONT>&nbsp;&nbsp;vosmet ipsos temptate si estis in fide ipsi vos probate an non cognoscitis vos ipsos quia Christus Iesus in vobis est nisi forte reprobi estis<BR><FONT size=2>6</FONT>&nbsp;&nbsp;spero autem quod cognoscetis quia nos non sumus reprobi<BR><FONT size=2>7</FONT>&nbsp;&nbsp;oramus autem Deum ut nihil mali faciatis non ut nos probati pareamus sed ut vos quod bonum est faciatis nos autem ut reprobi simus<BR><FONT size=2>8</FONT>&nbsp;&nbsp;non enim possumus aliquid adversus veritatem sed pro veritate<BR><FONT size=2>9</FONT>&nbsp;&nbsp;gaudemus enim quando nos infirmi sumus vos autem potentes estis hoc et oramus vestram consummationem<BR><FONT size=2>10</FONT>&nbsp;&nbsp;ideo haec absens scribo ut non praesens durius agam secundum potestatem quam Dominus dedit mihi in aedificationem et non in destructionem<BR><FONT size=2>11</FONT>&nbsp;&nbsp;de cetero fratres gaudete perfecti estote exhortamini idem sapite pacem habete et Deus dilectionis et pacis erit vobiscum<BR><FONT size=2>12</FONT>&nbsp;&nbsp;salutate invicem in osculo sancto salutant vos sancti omnes<BR><FONT size=2>13</FONT>&nbsp;&nbsp;gratia Domini nostri Iesu Christi et caritas Dei et communicatio Sancti Spiritus cum omnibus vobis amen 

<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
