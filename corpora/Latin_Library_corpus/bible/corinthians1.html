<HTML><HEAD><TITLE>Vulgate: Paul to the Corinthians I</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>EPISTULA PAULI AD CORINTHIOS I</CENTER></FONT></font>
<P><HR><CENTER>
	<FONT SIZE="3"><A HREF=#1>1</A>	<A HREF=#2>2</A>	<A HREF=#3>3</A>	<A HREF=#4>4</A>	<A HREF=#5>5</A>	<A HREF=#6>6</A>	<A HREF=#7>7</A>	<A HREF=#8>8</A>	<A HREF=#9>9</A>	<A HREF=#10>10</A>	<A HREF=#11>11</A>	<A HREF=#12>12</A>	<A HREF=#13>13</A>	<A HREF=#14>14</A>	<A HREF=#15>15</A>	<A HREF=#16>16</A>	</FONT></CENTER><HR>
<FONT SIZE="4">
<P><A NAME="1"></A><B>CAPUT 1</B><P><FONT size=2>1</FONT>&nbsp;&nbsp;Paulus vocatus apostolus Christi Iesu per voluntatem Dei et Sosthenes frater<BR><FONT size=2>2</FONT>&nbsp;&nbsp;ecclesiae Dei quae est Corinthi sanctificatis in Christo Iesu vocatis sanctis cum omnibus qui invocant nomen Domini nostri Iesu Christi in omni loco ipsorum et nostro<BR><FONT size=2>3</FONT>&nbsp;&nbsp;gratia vobis et pax a Deo Patre nostro et Domino Iesu Christo<BR><FONT size=2>4</FONT>&nbsp;&nbsp;gratias ago Deo meo semper pro vobis in gratia Dei quae data est vobis in Christo Iesu<BR><FONT size=2>5</FONT>&nbsp;&nbsp;quia in omnibus divites facti estis in illo in omni verbo et in omni scientia<BR><FONT size=2>6</FONT>&nbsp;&nbsp;sicut testimonium Christi confirmatum est in vobis<BR><FONT size=2>7</FONT>&nbsp;&nbsp;ita ut nihil vobis desit in ulla gratia expectantibus revelationem Domini nostri Iesu Christi<BR><FONT size=2>8</FONT>&nbsp;&nbsp;qui et confirmabit vos usque ad finem sine crimine in die adventus Domini nostri Iesu Christi<BR><FONT size=2>9</FONT>&nbsp;&nbsp;fidelis Deus per quem vocati estis in societatem Filii eius Iesu Christi Domini nostri<BR><FONT size=2>10</FONT>&nbsp;&nbsp;obsecro autem vos fratres per nomen Domini nostri Iesu Christi ut id ipsum dicatis omnes et non sint in vobis scismata sitis autem perfecti in eodem sensu et in eadem sententia<BR><FONT size=2>11</FONT>&nbsp;&nbsp;significatum est enim mihi de vobis fratres mei ab his qui sunt Chloes quia contentiones inter vos sunt<BR><FONT size=2>12</FONT>&nbsp;&nbsp;hoc autem dico quod unusquisque vestrum dicit ego quidem sum Pauli ego autem Apollo ego vero Cephae ego autem Christi<BR><FONT size=2>13</FONT>&nbsp;&nbsp;divisus est Christus numquid Paulus crucifixus est pro vobis aut in nomine Pauli baptizati estis<BR><FONT size=2>14</FONT>&nbsp;&nbsp;gratias ago Deo quod neminem vestrum baptizavi nisi Crispum et Gaium<BR><FONT size=2>15</FONT>&nbsp;&nbsp;ne quis dicat quod in nomine meo baptizati sitis<BR><FONT size=2>16</FONT>&nbsp;&nbsp;baptizavi autem et Stephanae domum ceterum nescio si quem alium baptizaverim<BR><FONT size=2>17</FONT>&nbsp;&nbsp;non enim misit me Christus baptizare sed evangelizare non in sapientia verbi ut non evacuetur crux Christi<BR><FONT size=2>18</FONT>&nbsp;&nbsp;verbum enim crucis pereuntibus quidem stultitia est his autem qui salvi fiunt id est nobis virtus Dei est<BR><FONT size=2>19</FONT>&nbsp;&nbsp;scriptum est enim perdam sapientiam sapientium et prudentiam prudentium reprobabo<BR><FONT size=2>20</FONT>&nbsp;&nbsp;ubi sapiens ubi scriba ubi conquisitor huius saeculi nonne stultam fecit Deus sapientiam huius mundi<BR><FONT size=2>21</FONT>&nbsp;&nbsp;nam quia in Dei sapientia non cognovit mundus per sapientiam Deum placuit Deo per stultitiam praedicationis salvos facere credentes<BR><FONT size=2>22</FONT>&nbsp;&nbsp;quoniam et Iudaei signa petunt et Graeci sapientiam quaerunt<BR><FONT size=2>23</FONT>&nbsp;&nbsp;nos autem praedicamus Christum crucifixum Iudaeis quidem scandalum gentibus autem stultitiam<BR><FONT size=2>24</FONT>&nbsp;&nbsp;ipsis autem vocatis Iudaeis atque Graecis Christum Dei virtutem et Dei sapientiam<BR><FONT size=2>25</FONT>&nbsp;&nbsp;quia quod stultum est Dei sapientius est hominibus et quod infirmum est Dei fortius est hominibus<BR><FONT size=2>26</FONT>&nbsp;&nbsp;videte enim vocationem vestram fratres quia non multi sapientes secundum carnem non multi potentes non multi nobiles<BR><FONT size=2>27</FONT>&nbsp;&nbsp;sed quae stulta sunt mundi elegit Deus ut confundat sapientes et infirma mundi elegit Deus ut confundat fortia<BR><FONT size=2>28</FONT>&nbsp;&nbsp;et ignobilia mundi et contemptibilia elegit Deus et quae non sunt ut ea quae sunt destrueret<BR><FONT size=2>29</FONT>&nbsp;&nbsp;ut non glorietur omnis caro in conspectu eius<BR><FONT size=2>30</FONT>&nbsp;&nbsp;ex ipso autem vos estis in Christo Iesu qui factus est sapientia nobis a Deo et iustitia et sanctificatio et redemptio<BR><FONT size=2>31</FONT>&nbsp;&nbsp;ut quemadmodum scriptum est qui gloriatur in Domino glorietur 
<P><HR>
<P><A NAME="2"></A><B>CAPUT 2</B><P><FONT size=2>1</FONT>&nbsp;&nbsp;et ego cum venissem ad vos fratres veni non per sublimitatem sermonis aut sapientiae adnuntians vobis testimonium Christi<BR><FONT size=2>2</FONT>&nbsp;&nbsp;non enim iudicavi scire me aliquid inter vos nisi Iesum Christum et hunc crucifixum<BR><FONT size=2>3</FONT>&nbsp;&nbsp;et ego in infirmitate et timore et tremore multo fui apud vos<BR><FONT size=2>4</FONT>&nbsp;&nbsp;et sermo meus et praedicatio mea non in persuasibilibus sapientiae verbis sed in ostensione Spiritus et virtutis<BR><FONT size=2>5</FONT>&nbsp;&nbsp;ut fides vestra non sit in sapientia hominum sed in virtute Dei<BR><FONT size=2>6</FONT>&nbsp;&nbsp;sapientiam autem loquimur inter perfectos sapientiam vero non huius saeculi neque principum huius saeculi qui destruuntur<BR><FONT size=2>7</FONT>&nbsp;&nbsp;sed loquimur Dei sapientiam in mysterio quae abscondita est quam praedestinavit Deus ante saecula in gloriam nostram<BR><FONT size=2>8</FONT>&nbsp;&nbsp;quam nemo principum huius saeculi cognovit si enim cognovissent numquam Dominum gloriae crucifixissent<BR><FONT size=2>9</FONT>&nbsp;&nbsp;sed sicut scriptum est quod oculus non vidit nec auris audivit nec in cor hominis ascendit quae praeparavit Deus his qui diligunt illum<BR><FONT size=2>10</FONT>&nbsp;&nbsp;nobis autem revelavit Deus per Spiritum suum Spiritus enim omnia scrutatur etiam profunda Dei<BR><FONT size=2>11</FONT>&nbsp;&nbsp;quis enim scit hominum quae sint hominis nisi spiritus hominis qui in ipso est ita et quae Dei sunt nemo cognovit nisi Spiritus Dei<BR><FONT size=2>12</FONT>&nbsp;&nbsp;nos autem non spiritum mundi accepimus sed Spiritum qui ex Deo est ut sciamus quae a Deo donata sunt nobis<BR><FONT size=2>13</FONT>&nbsp;&nbsp;quae et loquimur non in doctis humanae sapientiae verbis sed in doctrina Spiritus spiritalibus spiritalia conparantes<BR><FONT size=2>14</FONT>&nbsp;&nbsp;animalis autem homo non percipit ea quae sunt Spiritus Dei stultitia est enim illi et non potest intellegere quia spiritaliter examinatur<BR><FONT size=2>15</FONT>&nbsp;&nbsp;spiritalis autem iudicat omnia et ipse a nemine iudicatur<BR><FONT size=2>16</FONT>&nbsp;&nbsp;quis enim cognovit sensum Domini qui instruat eum nos autem sensum Christi habemus 
<P><HR>
<P><A NAME="3"></A><B>CAPUT 3</B><P><FONT size=2>1</FONT>&nbsp;&nbsp;et ego fratres non potui vobis loqui quasi spiritalibus sed quasi carnalibus tamquam parvulis in Christo<BR><FONT size=2>2</FONT>&nbsp;&nbsp;lac vobis potum dedi non escam nondum enim poteratis sed ne nunc quidem potestis adhuc enim estis carnales<BR><FONT size=2>3</FONT>&nbsp;&nbsp;cum enim sit inter vos zelus et contentio nonne carnales estis et secundum hominem ambulatis<BR><FONT size=2>4</FONT>&nbsp;&nbsp;cum enim quis dicit ego quidem sum Pauli alius autem ego Apollo nonne homines estis quid igitur est Apollo quid vero Paulus<BR><FONT size=2>5</FONT>&nbsp;&nbsp;ministri eius cui credidistis et unicuique sicut Dominus dedit<BR><FONT size=2>6</FONT>&nbsp;&nbsp;ego plantavi Apollo rigavit sed Deus incrementum dedit<BR><FONT size=2>7</FONT>&nbsp;&nbsp;itaque neque qui plantat est aliquid neque qui rigat sed qui incrementum dat Deus<BR><FONT size=2>8</FONT>&nbsp;&nbsp;qui plantat autem et qui rigat unum sunt unusquisque autem propriam mercedem accipiet secundum suum laborem<BR><FONT size=2>9</FONT>&nbsp;&nbsp;Dei enim sumus adiutores Dei agricultura estis Dei aedificatio estis<BR><FONT size=2>10</FONT>&nbsp;&nbsp;secundum gratiam Dei quae data est mihi ut sapiens architectus fundamentum posui alius autem superaedificat unusquisque autem videat quomodo superaedificet<BR><FONT size=2>11</FONT>&nbsp;&nbsp;fundamentum enim aliud nemo potest ponere praeter id quod positum est qui est Christus Iesus<BR><FONT size=2>12</FONT>&nbsp;&nbsp;si quis autem superaedificat supra fundamentum hoc aurum argentum lapides pretiosos ligna faenum stipulam<BR><FONT size=2>13</FONT>&nbsp;&nbsp;uniuscuiusque opus manifestum erit dies enim declarabit quia in igne revelabitur et uniuscuiusque opus quale sit ignis probabit<BR><FONT size=2>14</FONT>&nbsp;&nbsp;si cuius opus manserit quod superaedificavit mercedem accipiet<BR><FONT size=2>15</FONT>&nbsp;&nbsp;si cuius opus arserit detrimentum patietur ipse autem salvus erit sic tamen quasi per ignem<BR><FONT size=2>16</FONT>&nbsp;&nbsp;nescitis quia templum Dei estis et Spiritus Dei habitat in vobis<BR><FONT size=2>17</FONT>&nbsp;&nbsp;si quis autem templum Dei violaverit disperdet illum Deus templum enim Dei sanctum est quod estis vos<BR><FONT size=2>18</FONT>&nbsp;&nbsp;nemo se seducat si quis videtur inter vos sapiens esse in hoc saeculo stultus fiat ut sit sapiens<BR><FONT size=2>19</FONT>&nbsp;&nbsp;sapientia enim huius mundi stultitia est apud Deum scriptum est enim conprehendam sapientes in astutia eorum<BR><FONT size=2>20</FONT>&nbsp;&nbsp;et iterum Dominus novit cogitationes sapientium quoniam vanae sunt<BR><FONT size=2>21</FONT>&nbsp;&nbsp;itaque nemo glorietur in hominibus omnia enim vestra sunt<BR><FONT size=2>22</FONT>&nbsp;&nbsp;sive Paulus sive Apollo sive Cephas sive mundus sive vita sive mors sive praesentia sive futura omnia enim vestra sunt<BR><FONT size=2>23</FONT>&nbsp;&nbsp;vos autem Christi Christus autem Dei 
<P><HR>
<P><A NAME="4"></A><B>CAPUT 4</B><P><FONT size=2>1</FONT>&nbsp;&nbsp;sic nos existimet homo ut ministros Christi et dispensatores mysteriorum Dei<BR><FONT size=2>2</FONT>&nbsp;&nbsp;hic iam quaeritur inter dispensatores ut fidelis quis inveniatur<BR><FONT size=2>3</FONT>&nbsp;&nbsp;mihi autem pro minimo est ut a vobis iudicer aut ab humano die sed neque me ipsum iudico<BR><FONT size=2>4</FONT>&nbsp;&nbsp;nihil enim mihi conscius sum sed non in hoc iustificatus sum qui autem iudicat me Dominus est<BR><FONT size=2>5</FONT>&nbsp;&nbsp;itaque nolite ante tempus iudicare quoadusque veniat Dominus qui et inluminabit abscondita tenebrarum et manifestabit consilia cordium et tunc laus erit unicuique a Deo<BR><FONT size=2>6</FONT>&nbsp;&nbsp;haec autem fratres transfiguravi in me et Apollo propter vos ut in nobis discatis ne supra quam scriptum est unus adversus alterum infletur pro alio<BR><FONT size=2>7</FONT>&nbsp;&nbsp;quis enim te discernit quid autem habes quod non accepisti si autem accepisti quid gloriaris quasi non acceperis<BR><FONT size=2>8</FONT>&nbsp;&nbsp;iam saturati estis iam divites facti estis sine nobis regnastis et utinam regnaretis ut et nos vobiscum regnaremus<BR><FONT size=2>9</FONT>&nbsp;&nbsp;puto enim Deus nos apostolos novissimos ostendit tamquam morti destinatos quia spectaculum facti sumus mundo et angelis et hominibus<BR><FONT size=2>10</FONT>&nbsp;&nbsp;nos stulti propter Christum vos autem prudentes in Christo nos infirmi vos autem fortes vos nobiles nos autem ignobiles<BR><FONT size=2>11</FONT>&nbsp;&nbsp;usque in hanc horam et esurimus et sitimus et nudi sumus et colaphis caedimur et instabiles sumus<BR><FONT size=2>12</FONT>&nbsp;&nbsp;et laboramus operantes manibus nostris maledicimur et benedicimus persecutionem patimur et sustinemus<BR><FONT size=2>13</FONT>&nbsp;&nbsp;blasphemamur et obsecramus tamquam purgamenta huius mundi facti sumus omnium peripsima usque adhuc<BR><FONT size=2>14</FONT>&nbsp;&nbsp;non ut confundam vos haec scribo sed ut filios meos carissimos moneo<BR><FONT size=2>15</FONT>&nbsp;&nbsp;nam si decem milia pedagogorum habeatis in Christo sed non multos patres nam in Christo Iesu per evangelium ego vos genui<BR><FONT size=2>16</FONT>&nbsp;&nbsp;rogo ergo vos imitatores mei estote<BR><FONT size=2>17</FONT>&nbsp;&nbsp;ideo misi ad vos Timotheum qui est filius meus carissimus et fidelis in Domino qui vos commonefaciat vias meas quae sunt in Christo sicut ubique in omni ecclesia doceo<BR><FONT size=2>18</FONT>&nbsp;&nbsp;tamquam non venturus sim ad vos sic inflati sunt quidam<BR><FONT size=2>19</FONT>&nbsp;&nbsp;veniam autem cito ad vos si Dominus voluerit et cognoscam non sermonem eorum qui inflati sunt sed virtutem<BR><FONT size=2>20</FONT>&nbsp;&nbsp;non enim in sermone est regnum Dei sed in virtute<BR><FONT size=2>21</FONT>&nbsp;&nbsp;quid vultis in virga veniam ad vos an in caritate et spiritu mansuetudinis 
<P><HR>
<P><A NAME="5"></A><B>CAPUT 5</B><P><FONT size=2>1</FONT>&nbsp;&nbsp;omnino auditur inter vos fornicatio et talis fornicatio qualis nec inter gentes ita ut uxorem patris aliquis habeat<BR><FONT size=2>2</FONT>&nbsp;&nbsp;et vos inflati estis et non magis luctum habuistis ut tollatur de medio vestrum qui hoc opus fecit<BR><FONT size=2>3</FONT>&nbsp;&nbsp;ego quidem absens corpore praesens autem spiritu iam iudicavi ut praesens eum qui sic operatus est<BR><FONT size=2>4</FONT>&nbsp;&nbsp;in nomine Domini nostri Iesu Christi congregatis vobis et meo spiritu cum virtute Domini Iesu<BR><FONT size=2>5</FONT>&nbsp;&nbsp;tradere huiusmodi Satanae in interitum carnis ut spiritus salvus sit in die Domini Iesu<BR><FONT size=2>6</FONT>&nbsp;&nbsp;non bona gloriatio vestra nescitis quia modicum fermentum totam massam corrumpit<BR><FONT size=2>7</FONT>&nbsp;&nbsp;expurgate vetus fermentum ut sitis nova consparsio sicut estis azymi etenim pascha nostrum immolatus est Christus<BR><FONT size=2>8</FONT>&nbsp;&nbsp;itaque epulemur non in fermento veteri neque in fermento malitiae et nequitiae sed in azymis sinceritatis et veritatis<BR><FONT size=2>9</FONT>&nbsp;&nbsp;scripsi vobis in epistula ne commisceamini fornicariis<BR><FONT size=2>10</FONT>&nbsp;&nbsp;non utique fornicariis huius mundi aut avaris aut rapacibus aut idolis servientibus alioquin debueratis de hoc mundo exisse<BR><FONT size=2>11</FONT>&nbsp;&nbsp;nunc autem scripsi vobis non commisceri si is qui frater nominatur est fornicator aut avarus aut idolis serviens aut maledicus aut ebriosus aut rapax cum eiusmodi nec cibum sumere<BR><FONT size=2>12</FONT>&nbsp;&nbsp;quid enim mihi de his qui foris sunt iudicare nonne de his qui intus sunt vos iudicatis<BR><FONT size=2>13</FONT>&nbsp;&nbsp;nam eos qui foris sunt Deus iudicabit auferte malum ex vobis ipsis 
<P><HR>
<P><A NAME="6"></A><B>CAPUT 6</B><P><FONT size=2>1</FONT>&nbsp;&nbsp;audet aliquis vestrum habens negotium adversus alterum iudicari apud iniquos et non apud sanctos<BR><FONT size=2>2</FONT>&nbsp;&nbsp;an nescitis quoniam sancti de mundo iudicabunt et si in vobis iudicabitur mundus indigni estis qui de minimis iudicetis<BR><FONT size=2>3</FONT>&nbsp;&nbsp;nescitis quoniam angelos iudicabimus quanto magis saecularia<BR><FONT size=2>4</FONT>&nbsp;&nbsp;saecularia igitur iudicia si habueritis contemptibiles qui sunt in ecclesia illos constituite ad iudicandum<BR><FONT size=2>5</FONT>&nbsp;&nbsp;ad verecundiam vestram dico sic non est inter vos sapiens quisquam qui possit iudicare inter fratrem suum<BR><FONT size=2>6</FONT>&nbsp;&nbsp;sed frater cum fratre iudicio contendit et hoc apud infideles<BR><FONT size=2>7</FONT>&nbsp;&nbsp;iam quidem omnino delictum est in vobis quod iudicia habetis inter vos quare non magis iniuriam accipitis quare non magis fraudem patimini<BR><FONT size=2>8</FONT>&nbsp;&nbsp;sed vos iniuriam facitis et fraudatis et hoc fratribus<BR><FONT size=2>9</FONT>&nbsp;&nbsp;an nescitis quia iniqui regnum Dei non possidebunt nolite errare neque fornicarii neque idolis servientes neque adulteri<BR><FONT size=2>10</FONT>&nbsp;&nbsp;neque molles neque masculorum concubitores neque fures neque avari neque ebriosi neque maledici neque rapaces regnum Dei possidebunt<BR><FONT size=2>11</FONT>&nbsp;&nbsp;et haec quidam fuistis sed abluti estis sed sanctificati estis sed iustificati estis in nomine Domini nostri Iesu Christi et in Spiritu Dei nostri<BR><FONT size=2>12</FONT>&nbsp;&nbsp;omnia mihi licent sed non omnia expediunt omnia mihi licent sed ego sub nullius redigar potestate<BR><FONT size=2>13</FONT>&nbsp;&nbsp;esca ventri et venter escis Deus autem et hunc et haec destruet corpus autem non fornicationi sed Domino et Dominus corpori<BR><FONT size=2>14</FONT>&nbsp;&nbsp;Deus vero et Dominum suscitavit et nos suscitabit per virtutem suam<BR><FONT size=2>15</FONT>&nbsp;&nbsp;nescitis quoniam corpora vestra membra Christi sunt tollens ergo membra Christi faciam membra meretricis absit<BR><FONT size=2>16</FONT>&nbsp;&nbsp;an nescitis quoniam qui adheret meretrici unum corpus efficitur erunt enim inquit duo in carne una<BR><FONT size=2>17</FONT>&nbsp;&nbsp;qui autem adheret Domino unus spiritus est<BR><FONT size=2>18</FONT>&nbsp;&nbsp;fugite fornicationem omne peccatum quodcumque fecerit homo extra corpus est qui autem fornicatur in corpus suum peccat<BR><FONT size=2>19</FONT>&nbsp;&nbsp;an nescitis quoniam membra vestra templum est Spiritus Sancti qui in vobis est quem habetis a Deo et non estis vestri<BR><FONT size=2>20</FONT>&nbsp;&nbsp;empti enim estis pretio magno glorificate et portate Deum in corpore vestro 
<P><HR>
<P><A NAME="7"></A><B>CAPUT 7</B><P><FONT size=2>1</FONT>&nbsp;&nbsp;de quibus autem scripsistis bonum est homini mulierem non tangere<BR><FONT size=2>2</FONT>&nbsp;&nbsp;propter fornicationes autem unusquisque suam uxorem habeat et unaquaeque suum virum habeat<BR><FONT size=2>3</FONT>&nbsp;&nbsp;uxori vir debitum reddat similiter autem et uxor viro<BR><FONT size=2>4</FONT>&nbsp;&nbsp;mulier sui corporis potestatem non habet sed vir similiter autem et vir sui corporis potestatem non habet sed mulier<BR><FONT size=2>5</FONT>&nbsp;&nbsp;nolite fraudare invicem nisi forte ex consensu ad tempus ut vacetis orationi et iterum revertimini in id ipsum ne temptet vos Satanas propter incontinentiam vestram<BR><FONT size=2>6</FONT>&nbsp;&nbsp;hoc autem dico secundum indulgentiam non secundum imperium<BR><FONT size=2>7</FONT>&nbsp;&nbsp;volo autem omnes homines esse sicut me ipsum sed unusquisque proprium habet donum ex Deo alius quidem sic alius vero sic<BR><FONT size=2>8</FONT>&nbsp;&nbsp;dico autem non nuptis et viduis bonum est illis si sic maneant sicut et ego<BR><FONT size=2>9</FONT>&nbsp;&nbsp;quod si non se continent nubant melius est enim nubere quam uri<BR><FONT size=2>10</FONT>&nbsp;&nbsp;his autem qui matrimonio iuncti sunt praecipio non ego sed Dominus uxorem a viro non discedere<BR><FONT size=2>11</FONT>&nbsp;&nbsp;quod si discesserit manere innuptam aut viro suo reconciliari et vir uxorem ne dimittat<BR><FONT size=2>12</FONT>&nbsp;&nbsp;nam ceteris ego dico non Dominus si quis frater uxorem habet infidelem et haec consentit habitare cum illo non dimittat illam<BR><FONT size=2>13</FONT>&nbsp;&nbsp;et si qua mulier habet virum infidelem et hic consentit habitare cum illa non dimittat virum<BR><FONT size=2>14</FONT>&nbsp;&nbsp;sanctificatus est enim vir infidelis in muliere fideli et sanctificata est mulier infidelis per virum fidelem alioquin filii vestri inmundi essent nunc autem sancti sunt<BR><FONT size=2>15</FONT>&nbsp;&nbsp;quod si infidelis discedit discedat non est enim servituti subiectus frater aut soror in eiusmodi in pace autem vocavit nos Deus<BR><FONT size=2>16</FONT>&nbsp;&nbsp;unde enim scis mulier si virum salvum facies aut unde scis vir si mulierem salvam facies<BR><FONT size=2>17</FONT>&nbsp;&nbsp;nisi unicuique sicut divisit Dominus unumquemque sicut vocavit Deus ita ambulet et sic in omnibus ecclesiis doceo<BR><FONT size=2>18</FONT>&nbsp;&nbsp;circumcisus aliquis vocatus est non adducat praeputium in praeputio aliquis vocatus est non circumcidatur<BR><FONT size=2>19</FONT>&nbsp;&nbsp;circumcisio nihil est et praeputium nihil est sed observatio mandatorum Dei<BR><FONT size=2>20</FONT>&nbsp;&nbsp;unusquisque in qua vocatione vocatus est in ea permaneat<BR><FONT size=2>21</FONT>&nbsp;&nbsp;servus vocatus es non sit tibi curae sed et si potes liber fieri magis utere<BR><FONT size=2>22</FONT>&nbsp;&nbsp;qui enim in Domino vocatus est servus libertus est Domini similiter qui liber vocatus est servus est Christi<BR><FONT size=2>23</FONT>&nbsp;&nbsp;pretio empti estis nolite fieri servi hominum<BR><FONT size=2>24</FONT>&nbsp;&nbsp;unusquisque in quo vocatus est fratres in hoc maneat apud Deum<BR><FONT size=2>25</FONT>&nbsp;&nbsp;de virginibus autem praeceptum Domini non habeo consilium autem do tamquam misericordiam consecutus a Domino ut sim fidelis<BR><FONT size=2>26</FONT>&nbsp;&nbsp;existimo ergo hoc bonum esse propter instantem necessitatem quoniam bonum est homini sic esse<BR><FONT size=2>27</FONT>&nbsp;&nbsp;alligatus es uxori noli quaerere solutionem solutus es ab uxore noli quaerere uxorem<BR><FONT size=2>28</FONT>&nbsp;&nbsp;si autem acceperis uxorem non peccasti et si nupserit virgo non peccavit tribulationem tamen carnis habebunt huiusmodi ego autem vobis parco<BR><FONT size=2>29</FONT>&nbsp;&nbsp;hoc itaque dico fratres tempus breve est reliquum est ut qui habent uxores tamquam non habentes sint<BR><FONT size=2>30</FONT>&nbsp;&nbsp;et qui flent tamquam non flentes et qui gaudent tamquam non gaudentes et qui emunt tamquam non possidentes<BR><FONT size=2>31</FONT>&nbsp;&nbsp;et qui utuntur hoc mundo tamquam non utantur praeterit enim figura huius mundi<BR><FONT size=2>32</FONT>&nbsp;&nbsp;volo autem vos sine sollicitudine esse qui sine uxore est sollicitus est quae Domini sunt quomodo placeat Deo<BR><FONT size=2>33</FONT>&nbsp;&nbsp;qui autem cum uxore est sollicitus est quae sunt mundi quomodo placeat uxori et divisus est<BR><FONT size=2>34</FONT>&nbsp;&nbsp;et mulier innupta et virgo cogitat quae Domini sunt ut sit sancta et corpore et spiritu quae autem nupta est cogitat quae sunt mundi quomodo placeat viro<BR><FONT size=2>35</FONT>&nbsp;&nbsp;porro hoc ad utilitatem vestram dico non ut laqueum vobis iniciam sed ad id quod honestum est et quod facultatem praebeat sine inpedimento Dominum observandi<BR><FONT size=2>36</FONT>&nbsp;&nbsp;si quis autem turpem se videri existimat super virgine sua quod sit superadulta et ita oportet fieri quod vult faciat non peccat nubat<BR><FONT size=2>37</FONT>&nbsp;&nbsp;nam qui statuit in corde suo firmus non habens necessitatem potestatem autem habet suae voluntatis et hoc iudicavit in corde suo servare virginem suam bene facit<BR><FONT size=2>38</FONT>&nbsp;&nbsp;igitur et qui matrimonio iungit virginem suam bene facit et qui non iungit melius facit<BR><FONT size=2>39</FONT>&nbsp;&nbsp;mulier alligata est quanto tempore vir eius vivit quod si dormierit vir eius liberata est cui vult nubat tantum in Domino<BR><FONT size=2>40</FONT>&nbsp;&nbsp;beatior autem erit si sic permanserit secundum meum consilium puto autem quod et ego Spiritum Dei habeo 
<P><HR>
<P><A NAME="8"></A><B>CAPUT 8</B><P><FONT size=2>1</FONT>&nbsp;&nbsp;de his autem quae idolis sacrificantur scimus quia omnes scientiam habemus scientia inflat caritas vero aedificat<BR><FONT size=2>2</FONT>&nbsp;&nbsp;si quis se existimat scire aliquid nondum cognovit quemadmodum oporteat eum scire<BR><FONT size=2>3</FONT>&nbsp;&nbsp;si quis autem diligit Deum hic cognitus est ab eo<BR><FONT size=2>4</FONT>&nbsp;&nbsp;de escis autem quae idolis immolantur scimus quia nihil est idolum in mundo et quod nullus Deus nisi unus<BR><FONT size=2>5</FONT>&nbsp;&nbsp;nam et si sunt qui dicantur dii sive in caelo sive in terra siquidem sunt dii multi et domini multi<BR><FONT size=2>6</FONT>&nbsp;&nbsp;nobis tamen unus Deus Pater ex quo omnia et nos in illum et unus Dominus Iesus Christus per quem omnia et nos per ipsum<BR><FONT size=2>7</FONT>&nbsp;&nbsp;sed non in omnibus est scientia quidam autem conscientia usque nunc idoli quasi idolothytum manducant et conscientia ipsorum cum sit infirma polluitur<BR><FONT size=2>8</FONT>&nbsp;&nbsp;esca autem nos non commendat Deo neque si non manducaverimus deficiemus neque si manducaverimus abundabimus<BR><FONT size=2>9</FONT>&nbsp;&nbsp;videte autem ne forte haec licentia vestra offendiculum fiat infirmibus<BR><FONT size=2>10</FONT>&nbsp;&nbsp;si enim quis viderit eum qui habet scientiam in idolio recumbentem nonne conscientia eius cum sit infirma aedificabitur ad manducandum idolothyta<BR><FONT size=2>11</FONT>&nbsp;&nbsp;et peribit infirmus in tua scientia frater propter quem Christus mortuus est<BR><FONT size=2>12</FONT>&nbsp;&nbsp;sic autem peccantes in fratres et percutientes conscientiam eorum infirmam in Christo peccatis<BR><FONT size=2>13</FONT>&nbsp;&nbsp;quapropter si esca scandalizat fratrem meum non manducabo carnem in aeternum ne fratrem meum scandalizem 
<P><HR>
<P><A NAME="9"></A><B>CAPUT 9</B><P><FONT size=2>1</FONT>&nbsp;&nbsp;non sum liber non sum apostolus nonne Iesum Dominum nostrum vidi non opus meum vos estis in Domino<BR><FONT size=2>2</FONT>&nbsp;&nbsp;si aliis non sum apostolus sed tamen vobis sum nam signaculum apostolatus mei vos estis in Domino<BR><FONT size=2>3</FONT>&nbsp;&nbsp;mea defensio apud eos qui me interrogant haec est<BR><FONT size=2>4</FONT>&nbsp;&nbsp;numquid non habemus potestatem manducandi et bibendi<BR><FONT size=2>5</FONT>&nbsp;&nbsp;numquid non habemus potestatem sororem mulierem circumducendi sicut et ceteri apostoli et fratres Domini et Cephas<BR><FONT size=2>6</FONT>&nbsp;&nbsp;aut solus ego et Barnabas non habemus potestatem hoc operandi<BR><FONT size=2>7</FONT>&nbsp;&nbsp;quis militat suis stipendiis umquam quis plantat vineam et fructum eius non edit quis pascit gregem et de lacte gregis non manducat<BR><FONT size=2>8</FONT>&nbsp;&nbsp;numquid secundum hominem haec dico an et lex haec non dicit<BR><FONT size=2>9</FONT>&nbsp;&nbsp;scriptum est enim in lege Mosi non alligabis os bovi trituranti numquid de bubus cura est Deo<BR><FONT size=2>10</FONT>&nbsp;&nbsp;an propter nos utique dicit nam propter nos scripta sunt quoniam debet in spe qui arat arare et qui triturat in spe fructus percipiendi<BR><FONT size=2>11</FONT>&nbsp;&nbsp;si nos vobis spiritalia seminavimus magnum est si nos carnalia vestra metamus<BR><FONT size=2>12</FONT>&nbsp;&nbsp;si alii potestatis vestrae participes sunt non potius nos sed non usi sumus hac potestate sed omnia sustinemus ne quod offendiculum demus evangelio Christi<BR><FONT size=2>13</FONT>&nbsp;&nbsp;nescitis quoniam qui in sacrario operantur quae de sacrario sunt edunt qui altario deserviunt cum altario participantur<BR><FONT size=2>14</FONT>&nbsp;&nbsp;ita et Dominus ordinavit his qui evangelium adnuntiant de evangelio vivere<BR><FONT size=2>15</FONT>&nbsp;&nbsp;ego autem nullo horum usus sum non scripsi autem haec ut ita fiant in me bonum est enim mihi magis mori quam ut gloriam meam quis evacuet<BR><FONT size=2>16</FONT>&nbsp;&nbsp;nam si evangelizavero non est mihi gloria necessitas enim mihi incumbit vae enim mihi est si non evangelizavero<BR><FONT size=2>17</FONT>&nbsp;&nbsp;si enim volens hoc ago mercedem habeo si autem invitus dispensatio mihi credita est<BR><FONT size=2>18</FONT>&nbsp;&nbsp;quae est ergo merces mea ut evangelium praedicans sine sumptu ponam evangelium ut non abutar potestate mea in evangelio<BR><FONT size=2>19</FONT>&nbsp;&nbsp;nam cum liber essem ex omnibus omnium me servum feci ut plures lucri facerem<BR><FONT size=2>20</FONT>&nbsp;&nbsp;et factus sum Iudaeis tamquam Iudaeus ut Iudaeos lucrarer<BR><FONT size=2>21</FONT>&nbsp;&nbsp;his qui sub lege sunt quasi sub lege essem cum ipse non essem sub lege ut eos qui sub lege erant lucri facerem his qui sine lege erant tamquam sine lege essem cum sine lege Dei non essem sed in lege essem Christi ut lucri facerem eos qui sine lege erant<BR><FONT size=2>22</FONT>&nbsp;&nbsp;factus sum infirmis infirmus ut infirmos lucri facerem omnibus omnia factus sum ut omnes facerem salvos<BR><FONT size=2>23</FONT>&nbsp;&nbsp;omnia autem facio propter evangelium ut particeps eius efficiar<BR><FONT size=2>24</FONT>&nbsp;&nbsp;nescitis quod hii qui in stadio currunt omnes quidem currunt sed unus accipit bravium sic currite ut conprehendatis<BR><FONT size=2>25</FONT>&nbsp;&nbsp;omnis autem qui in agone contendit ab omnibus se abstinet et illi quidem ut corruptibilem coronam accipiant nos autem incorruptam<BR><FONT size=2>26</FONT>&nbsp;&nbsp;ego igitur sic curro non quasi in incertum sic pugno non quasi aerem verberans<BR><FONT size=2>27</FONT>&nbsp;&nbsp;sed castigo corpus meum et in servitutem redigo ne forte cum aliis praedicaverim ipse reprobus efficiar 
<P><HR>
<P><A NAME="10"></A><B>CAPUT 10</B><P><FONT size=2>1</FONT>&nbsp;&nbsp;nolo enim vos ignorare fratres quoniam patres nostri omnes sub nube fuerunt et omnes mare transierunt<BR><FONT size=2>2</FONT>&nbsp;&nbsp;et omnes in Mose baptizati sunt in nube et in mari<BR><FONT size=2>3</FONT>&nbsp;&nbsp;et omnes eandem escam spiritalem manducaverunt<BR><FONT size=2>4</FONT>&nbsp;&nbsp;et omnes eundem potum spiritalem biberunt bibebant autem de spiritali consequenti eos petra petra autem erat Christus<BR><FONT size=2>5</FONT>&nbsp;&nbsp;sed non in pluribus eorum beneplacitum est Deo nam prostrati sunt in deserto<BR><FONT size=2>6</FONT>&nbsp;&nbsp;haec autem in figura facta sunt nostri ut non simus concupiscentes malorum sicut et illi concupierunt<BR><FONT size=2>7</FONT>&nbsp;&nbsp;neque idolorum cultores efficiamini sicut quidam ex ipsis quemadmodum scriptum est sedit populus manducare et bibere et surrexerunt ludere<BR><FONT size=2>8</FONT>&nbsp;&nbsp;neque fornicemur sicut quidam ex ipsis fornicati sunt et ceciderunt una die viginti tria milia<BR><FONT size=2>9</FONT>&nbsp;&nbsp;neque temptemus Christum sicut quidam eorum temptaverunt et a serpentibus perierunt<BR><FONT size=2>10</FONT>&nbsp;&nbsp;neque murmuraveritis sicut quidam eorum murmuraverunt et perierunt ab exterminatore<BR><FONT size=2>11</FONT>&nbsp;&nbsp;haec autem omnia in figura contingebant illis scripta sunt autem ad correptionem nostram in quos fines saeculorum devenerunt<BR><FONT size=2>12</FONT>&nbsp;&nbsp;itaque qui se existimat stare videat ne cadat<BR><FONT size=2>13</FONT>&nbsp;&nbsp;temptatio vos non adprehendat nisi humana fidelis autem Deus qui non patietur vos temptari super id quod potestis sed faciet cum temptatione etiam proventum ut possitis sustinere<BR><FONT size=2>14</FONT>&nbsp;&nbsp;propter quod carissimi mihi fugite ab idolorum cultura<BR><FONT size=2>15</FONT>&nbsp;&nbsp;ut prudentibus loquor vos iudicate quod dico<BR><FONT size=2>16</FONT>&nbsp;&nbsp;calicem benedictionis cui benedicimus nonne communicatio sanguinis Christi est et panis quem frangimus nonne participatio corporis Domini est<BR><FONT size=2>17</FONT>&nbsp;&nbsp;quoniam unus panis unum corpus multi sumus omnes quidem de uno pane participamur<BR><FONT size=2>18</FONT>&nbsp;&nbsp;videte Israhel secundum carnem nonne qui edunt hostias participes sunt altaris<BR><FONT size=2>19</FONT>&nbsp;&nbsp;quid ergo dico quod idolis immolatum sit aliquid aut quod idolum sit aliquid<BR><FONT size=2>20</FONT>&nbsp;&nbsp;sed quae immolant gentes daemoniis immolant et non Deo nolo autem vos socios fieri daemoniorum non potestis calicem Domini bibere et calicem daemoniorum<BR><FONT size=2>21</FONT>&nbsp;&nbsp;non potestis mensae Domini participes esse et mensae daemoniorum<BR><FONT size=2>22</FONT>&nbsp;&nbsp;an aemulamur Dominum numquid fortiores illo sumus omnia licent sed non omnia expediunt<BR><FONT size=2>23</FONT>&nbsp;&nbsp;omnia licent sed non omnia aedificant<BR><FONT size=2>24</FONT>&nbsp;&nbsp;nemo quod suum est quaerat sed quod alterius<BR><FONT size=2>25</FONT>&nbsp;&nbsp;omne quod in macello venit manducate nihil interrogantes propter conscientiam<BR><FONT size=2>26</FONT>&nbsp;&nbsp;Domini est terra et plenitudo eius<BR><FONT size=2>27</FONT>&nbsp;&nbsp;si quis vocat vos infidelium et vultis ire omne quod vobis adponitur manducate nihil interrogantes propter conscientiam<BR><FONT size=2>28</FONT>&nbsp;&nbsp;si quis autem dixerit hoc immolaticium est idolis nolite manducare propter illum qui indicavit et propter conscientiam<BR><FONT size=2>29</FONT>&nbsp;&nbsp;conscientiam autem dico non tuam sed alterius ut quid enim libertas mea iudicatur ab alia conscientia<BR><FONT size=2>30</FONT>&nbsp;&nbsp;si ego cum gratia participo quid blasphemor pro eo quod gratias ago<BR><FONT size=2>31</FONT>&nbsp;&nbsp;sive ergo manducatis sive bibitis vel aliud quid facitis omnia in gloriam Dei facite<BR><FONT size=2>32</FONT>&nbsp;&nbsp;sine offensione estote Iudaeis et gentilibus et ecclesiae Dei<BR><FONT size=2>33</FONT>&nbsp;&nbsp;sicut et ego per omnia omnibus placeo non quaerens quod mihi utile est sed quod multis ut salvi fiant 
<P><HR>
<P><A NAME="11"></A><B>CAPUT 11</B><P><FONT size=2>1</FONT>&nbsp;&nbsp;imitatores mei estote sicut et ego Christi<BR><FONT size=2>2</FONT>&nbsp;&nbsp;laudo autem vos fratres quod omnia mei memores estis et sicut tradidi vobis praecepta mea tenetis<BR><FONT size=2>3</FONT>&nbsp;&nbsp;volo autem vos scire quod omnis viri caput Christus est caput autem mulieris vir caput vero Christi Deus<BR><FONT size=2>4</FONT>&nbsp;&nbsp;omnis vir orans aut prophetans velato capite deturpat caput suum<BR><FONT size=2>5</FONT>&nbsp;&nbsp;omnis autem mulier orans aut prophetans non velato capite deturpat caput suum unum est enim atque si decalvetur<BR><FONT size=2>6</FONT>&nbsp;&nbsp;nam si non velatur mulier et tondeatur si vero turpe est mulieri tonderi aut decalvari velet caput suum<BR><FONT size=2>7</FONT>&nbsp;&nbsp;vir quidem non debet velare caput quoniam imago et gloria est Dei mulier autem gloria viri est<BR><FONT size=2>8</FONT>&nbsp;&nbsp;non enim vir ex muliere est sed mulier ex viro<BR><FONT size=2>9</FONT>&nbsp;&nbsp;etenim non est creatus vir propter mulierem sed mulier propter virum<BR><FONT size=2>10</FONT>&nbsp;&nbsp;ideo debet mulier potestatem habere supra caput propter angelos<BR><FONT size=2>11</FONT>&nbsp;&nbsp;verumtamen neque vir sine muliere neque mulier sine viro in Domino<BR><FONT size=2>12</FONT>&nbsp;&nbsp;nam sicut mulier de viro ita et vir per mulierem omnia autem ex Deo<BR><FONT size=2>13</FONT>&nbsp;&nbsp;vos ipsi iudicate decet mulierem non velatam orare Deum<BR><FONT size=2>14</FONT>&nbsp;&nbsp;nec ipsa natura docet vos quod vir quidem si comam nutriat ignominia est illi<BR><FONT size=2>15</FONT>&nbsp;&nbsp;mulier vero si comam nutriat gloria est illi quoniam capilli pro velamine ei dati sunt<BR><FONT size=2>16</FONT>&nbsp;&nbsp;si quis autem videtur contentiosus esse nos talem consuetudinem non habemus neque ecclesiae Dei<BR><FONT size=2>17</FONT>&nbsp;&nbsp;hoc autem praecipio non laudans quod non in melius sed in deterius convenitis<BR><FONT size=2>18</FONT>&nbsp;&nbsp;primum quidem convenientibus vobis in ecclesia audio scissuras esse et ex parte credo<BR><FONT size=2>19</FONT>&nbsp;&nbsp;nam oportet et hereses esse ut et qui probati sunt manifesti fiant in vobis<BR><FONT size=2>20</FONT>&nbsp;&nbsp;convenientibus ergo vobis in unum iam non est dominicam cenam manducare<BR><FONT size=2>21</FONT>&nbsp;&nbsp;unusquisque enim suam cenam praesumit ad manducandum et alius quidem esurit alius autem ebrius est<BR><FONT size=2>22</FONT>&nbsp;&nbsp;numquid domos non habetis ad manducandum et bibendum aut ecclesiam Dei contemnitis et confunditis eos qui non habent quid dicam vobis laudo vos in hoc non laudo<BR><FONT size=2>23</FONT>&nbsp;&nbsp;ego enim accepi a Domino quod et tradidi vobis quoniam Dominus Iesus in qua nocte tradebatur accepit panem<BR><FONT size=2>24</FONT>&nbsp;&nbsp;et gratias agens fregit et dixit hoc est corpus meum pro vobis hoc facite in meam commemorationem<BR><FONT size=2>25</FONT>&nbsp;&nbsp;similiter et calicem postquam cenavit dicens hic calix novum testamentum est in meo sanguine hoc facite quotienscumque bibetis in meam commemorationem<BR><FONT size=2>26</FONT>&nbsp;&nbsp;quotienscumque enim manducabitis panem hunc et calicem bibetis mortem Domini adnuntiatis donec veniat<BR><FONT size=2>27</FONT>&nbsp;&nbsp;itaque quicumque manducaverit panem vel biberit calicem Domini indigne reus erit corporis et sanguinis Domini<BR><FONT size=2>28</FONT>&nbsp;&nbsp;probet autem se ipsum homo et sic de pane illo edat et de calice bibat<BR><FONT size=2>29</FONT>&nbsp;&nbsp;qui enim manducat et bibit indigne iudicium sibi manducat et bibit non diiudicans corpus<BR><FONT size=2>30</FONT>&nbsp;&nbsp;ideo inter vos multi infirmes et inbecilles et dormiunt multi<BR><FONT size=2>31</FONT>&nbsp;&nbsp;quod si nosmet ipsos diiudicaremus non utique iudicaremur<BR><FONT size=2>32</FONT>&nbsp;&nbsp;dum iudicamur autem a Domino corripimur ut non cum hoc mundo damnemur<BR><FONT size=2>33</FONT>&nbsp;&nbsp;itaque fratres mei cum convenitis ad manducandum invicem expectate<BR><FONT size=2>34</FONT>&nbsp;&nbsp;si quis esurit domi manducet ut non in iudicium conveniatis cetera autem cum venero disponam 
<P><HR>
<P><A NAME="12"></A><B>CAPUT 12</B><P><FONT size=2>1</FONT>&nbsp;&nbsp;de spiritalibus autem nolo vos ignorare fratres<BR><FONT size=2>2</FONT>&nbsp;&nbsp;scitis quoniam cum gentes essetis ad simulacra muta prout ducebamini euntes<BR><FONT size=2>3</FONT>&nbsp;&nbsp;ideo notum vobis facio quod nemo in Spiritu Dei loquens dicit anathema Iesu et nemo potest dicere Dominus Iesus nisi in Spiritu Sancto<BR><FONT size=2>4</FONT>&nbsp;&nbsp;divisiones vero gratiarum sunt idem autem Spiritus<BR><FONT size=2>5</FONT>&nbsp;&nbsp;et divisiones ministrationum sunt idem autem Dominus<BR><FONT size=2>6</FONT>&nbsp;&nbsp;et divisiones operationum sunt idem vero Deus qui operatur omnia in omnibus<BR><FONT size=2>7</FONT>&nbsp;&nbsp;unicuique autem datur manifestatio Spiritus ad utilitatem<BR><FONT size=2>8</FONT>&nbsp;&nbsp;alii quidem per Spiritum datur sermo sapientiae alii autem sermo scientiae secundum eundem Spiritum<BR><FONT size=2>9</FONT>&nbsp;&nbsp;alteri fides in eodem Spiritu alii gratia sanitatum in uno Spiritu<BR><FONT size=2>10</FONT>&nbsp;&nbsp;alii operatio virtutum alii prophetatio alii discretio spirituum alii genera linguarum alii interpretatio sermonum<BR><FONT size=2>11</FONT>&nbsp;&nbsp;haec autem omnia operatur unus atque idem Spiritus dividens singulis prout vult<BR><FONT size=2>12</FONT>&nbsp;&nbsp;sicut enim corpus unum est et membra habet multa omnia autem membra corporis cum sint multa unum corpus sunt ita et Christus<BR><FONT size=2>13</FONT>&nbsp;&nbsp;etenim in uno Spiritu omnes nos in unum corpus baptizati sumus sive Iudaei sive gentiles sive servi sive liberi et omnes unum Spiritum potati sumus<BR><FONT size=2>14</FONT>&nbsp;&nbsp;nam et corpus non est unum membrum sed multa<BR><FONT size=2>15</FONT>&nbsp;&nbsp;si dixerit pes quoniam non sum manus non sum de corpore non ideo non est de corpore<BR><FONT size=2>16</FONT>&nbsp;&nbsp;et si dixerit auris quia non sum oculus non sum de corpore non ideo non est de corpore<BR><FONT size=2>17</FONT>&nbsp;&nbsp;si totum corpus oculus ubi auditus si totum auditus ubi odoratus<BR><FONT size=2>18</FONT>&nbsp;&nbsp;nunc autem posuit Deus membra unumquodque eorum in corpore sicut voluit<BR><FONT size=2>19</FONT>&nbsp;&nbsp;quod si essent omnia unum membrum ubi corpus<BR><FONT size=2>20</FONT>&nbsp;&nbsp;nunc autem multa quidem membra unum autem corpus<BR><FONT size=2>21</FONT>&nbsp;&nbsp;non potest dicere oculus manui opera tua non indigeo aut iterum caput pedibus non estis mihi necessarii<BR><FONT size=2>22</FONT>&nbsp;&nbsp;sed multo magis quae videntur membra corporis infirmiora esse necessariora sunt<BR><FONT size=2>23</FONT>&nbsp;&nbsp;et quae putamus ignobiliora membra esse corporis his honorem abundantiorem circumdamus et quae inhonesta sunt nostra abundantiorem honestatem habent<BR><FONT size=2>24</FONT>&nbsp;&nbsp;honesta autem nostra nullius egent sed Deus temperavit corpus ei cui deerat abundantiorem tribuendo honorem<BR><FONT size=2>25</FONT>&nbsp;&nbsp;ut non sit scisma in corpore sed id ipsum pro invicem sollicita sint membra<BR><FONT size=2>26</FONT>&nbsp;&nbsp;et si quid patitur unum membrum conpatiuntur omnia membra sive gloriatur unum membrum congaudent omnia membra<BR><FONT size=2>27</FONT>&nbsp;&nbsp;vos autem estis corpus Christi et membra de membro<BR><FONT size=2>28</FONT>&nbsp;&nbsp;et quosdam quidem posuit Deus in ecclesia primum apostolos secundo prophetas tertio doctores deinde virtutes exin gratias curationum opitulationes gubernationes genera linguarum<BR><FONT size=2>29</FONT>&nbsp;&nbsp;numquid omnes apostoli numquid omnes prophetae numquid omnes doctores<BR><FONT size=2>30</FONT>&nbsp;&nbsp;numquid omnes virtutes numquid omnes gratiam habent curationum numquid omnes linguis loquuntur numquid omnes interpretantur<BR><FONT size=2>31</FONT>&nbsp;&nbsp;aemulamini autem charismata maiora et adhuc excellentiorem viam vobis demonstro 
<P><HR>
<P><A NAME="13"></A><B>CAPUT 13</B><P><FONT size=2>1</FONT>&nbsp;&nbsp;si linguis hominum loquar et angelorum caritatem autem non habeam factus sum velut aes sonans aut cymbalum tinniens<BR><FONT size=2>2</FONT>&nbsp;&nbsp;et si habuero prophetiam et noverim mysteria omnia et omnem scientiam et habuero omnem fidem ita ut montes transferam caritatem autem non habuero nihil sum<BR><FONT size=2>3</FONT>&nbsp;&nbsp;et si distribuero in cibos pauperum omnes facultates meas et si tradidero corpus meum ut ardeam caritatem autem non habuero nihil mihi prodest<BR><FONT size=2>4</FONT>&nbsp;&nbsp;caritas patiens est benigna est caritas non aemulatur non agit perperam non inflatur<BR><FONT size=2>5</FONT>&nbsp;&nbsp;non est ambitiosa non quaerit quae sua sunt non inritatur non cogitat malum<BR><FONT size=2>6</FONT>&nbsp;&nbsp;non gaudet super iniquitatem congaudet autem veritati<BR><FONT size=2>7</FONT>&nbsp;&nbsp;omnia suffert omnia credit omnia sperat omnia sustinet<BR><FONT size=2>8</FONT>&nbsp;&nbsp;caritas numquam excidit sive prophetiae evacuabuntur sive linguae cessabunt sive scientia destruetur<BR><FONT size=2>9</FONT>&nbsp;&nbsp;ex parte enim cognoscimus et ex parte prophetamus<BR><FONT size=2>10</FONT>&nbsp;&nbsp;cum autem venerit quod perfectum est evacuabitur quod ex parte est<BR><FONT size=2>11</FONT>&nbsp;&nbsp;cum essem parvulus loquebar ut parvulus sapiebam ut parvulus cogitabam ut parvulus quando factus sum vir evacuavi quae erant parvuli<BR><FONT size=2>12</FONT>&nbsp;&nbsp;videmus nunc per speculum in enigmate tunc autem facie ad faciem nunc cognosco ex parte tunc autem cognoscam sicut et cognitus sum<BR><FONT size=2>13</FONT>&nbsp;&nbsp;nunc autem manet fides spes caritas tria haec maior autem his est caritas 
<P><HR>
<P><A NAME="14"></A><B>CAPUT 14</B><P><FONT size=2>1</FONT>&nbsp;&nbsp;sectamini caritatem aemulamini spiritalia magis autem ut prophetetis<BR><FONT size=2>2</FONT>&nbsp;&nbsp;qui enim loquitur lingua non hominibus loquitur sed Deo nemo enim audit Spiritu autem loquitur mysteria<BR><FONT size=2>3</FONT>&nbsp;&nbsp;nam qui prophetat hominibus loquitur aedificationem et exhortationem et consolationes<BR><FONT size=2>4</FONT>&nbsp;&nbsp;qui loquitur lingua semet ipsum aedificat qui autem prophetat ecclesiam aedificat<BR><FONT size=2>5</FONT>&nbsp;&nbsp;volo autem omnes vos loqui linguis magis autem prophetare nam maior est qui prophetat quam qui loquitur linguis nisi si forte ut interpretetur ut ecclesia aedificationem accipiat<BR><FONT size=2>6</FONT>&nbsp;&nbsp;nunc autem fratres si venero ad vos linguis loquens quid vobis prodero nisi si vobis loquar aut in revelatione aut scientia aut prophetia aut in doctrina<BR><FONT size=2>7</FONT>&nbsp;&nbsp;tamen quae sine anima sunt vocem dantia sive tibia sive cithara nisi distinctionem sonituum dederint quomodo scietur quod canitur aut quod citharizatur<BR><FONT size=2>8</FONT>&nbsp;&nbsp;etenim si incertam vocem det tuba quis parabit se ad bellum<BR><FONT size=2>9</FONT>&nbsp;&nbsp;ita et vos per linguam nisi manifestum sermonem dederitis quomodo scietur id quod dicitur eritis enim in aera loquentes<BR><FONT size=2>10</FONT>&nbsp;&nbsp;tam multa ut puta genera linguarum sunt in mundo et nihil sine voce est<BR><FONT size=2>11</FONT>&nbsp;&nbsp;si ergo nesciero virtutem vocis ero ei cui loquor barbarus et qui loquitur mihi barbarus<BR><FONT size=2>12</FONT>&nbsp;&nbsp;sic et vos quoniam aemulatores estis spirituum ad aedificationem ecclesiae quaerite ut abundetis<BR><FONT size=2>13</FONT>&nbsp;&nbsp;et ideo qui loquitur lingua oret ut interpretetur<BR><FONT size=2>14</FONT>&nbsp;&nbsp;nam si orem lingua spiritus meus orat mens autem mea sine fructu est<BR><FONT size=2>15</FONT>&nbsp;&nbsp;quid ergo est orabo spiritu orabo et mente psallam spiritu psallam et mente<BR><FONT size=2>16</FONT>&nbsp;&nbsp;ceterum si benedixeris spiritu qui supplet locum idiotae quomodo dicet amen super tuam benedictionem quoniam quid dicas nescit<BR><FONT size=2>17</FONT>&nbsp;&nbsp;nam tu quidem bene gratias agis sed alter non aedificatur<BR><FONT size=2>18</FONT>&nbsp;&nbsp;gratias ago Deo quod omnium vestrum lingua loquor<BR><FONT size=2>19</FONT>&nbsp;&nbsp;sed in ecclesia volo quinque verba sensu meo loqui ut et alios instruam quam decem milia verborum in lingua<BR><FONT size=2>20</FONT>&nbsp;&nbsp;fratres nolite pueri effici sensibus sed malitia parvuli estote sensibus autem perfecti estote<BR><FONT size=2>21</FONT>&nbsp;&nbsp;in lege scriptum est quoniam in aliis linguis et labiis aliis loquar populo huic et nec sic exaudient me dicit Dominus<BR><FONT size=2>22</FONT>&nbsp;&nbsp;itaque linguae in signum sunt non fidelibus sed infidelibus prophetia autem non infidelibus sed fidelibus<BR><FONT size=2>23</FONT>&nbsp;&nbsp;si ergo conveniat universa ecclesia in unum et omnes linguis loquantur intrent autem idiotae aut infideles nonne dicent quod insanitis<BR><FONT size=2>24</FONT>&nbsp;&nbsp;si autem omnes prophetent intret autem quis infidelis vel idiota convincitur ab omnibus diiudicatur ab omnibus<BR><FONT size=2>25</FONT>&nbsp;&nbsp;occulta cordis eius manifesta fiunt et ita cadens in faciem adorabit Deum pronuntians quod vere Deus in vobis est<BR><FONT size=2>26</FONT>&nbsp;&nbsp;quid ergo est fratres cum convenitis unusquisque vestrum psalmum habet doctrinam habet apocalypsin habet linguam habet interpretationem habet omnia ad aedificationem fiant<BR><FONT size=2>27</FONT>&nbsp;&nbsp;sive lingua quis loquitur secundum duos aut ut multum tres et per partes et unus interpretetur<BR><FONT size=2>28</FONT>&nbsp;&nbsp;si autem non fuerit interpres taceat in ecclesia sibi autem loquatur et Deo<BR><FONT size=2>29</FONT>&nbsp;&nbsp;prophetae duo aut tres dicant et ceteri diiudicent<BR><FONT size=2>30</FONT>&nbsp;&nbsp;quod si alii revelatum fuerit sedenti prior taceat<BR><FONT size=2>31</FONT>&nbsp;&nbsp;potestis enim omnes per singulos prophetare ut omnes discant et omnes exhortentur<BR><FONT size=2>32</FONT>&nbsp;&nbsp;et spiritus prophetarum prophetis subiecti sunt<BR><FONT size=2>33</FONT>&nbsp;&nbsp;non enim est dissensionis Deus sed pacis sicut in omnibus ecclesiis sanctorum<BR><FONT size=2>34</FONT>&nbsp;&nbsp;mulieres in ecclesiis taceant non enim permittitur eis loqui sed subditas esse sicut et lex dicit<BR><FONT size=2>35</FONT>&nbsp;&nbsp;si quid autem volunt discere domi viros suos interrogent turpe est enim mulieri loqui in ecclesia<BR><FONT size=2>36</FONT>&nbsp;&nbsp;an a vobis verbum Dei processit aut in vos solos pervenit<BR><FONT size=2>37</FONT>&nbsp;&nbsp;si quis videtur propheta esse aut spiritalis cognoscat quae scribo vobis quia Domini sunt mandata<BR><FONT size=2>38</FONT>&nbsp;&nbsp;si quis autem ignorat ignorabitur<BR><FONT size=2>39</FONT>&nbsp;&nbsp;itaque fratres aemulamini prophetare et loqui linguis nolite prohibere<BR><FONT size=2>40</FONT>&nbsp;&nbsp;omnia autem honeste et secundum ordinem fiant 
<P><HR>
<P><A NAME="15"></A><B>CAPUT 15</B><P><FONT size=2>1</FONT>&nbsp;&nbsp;notum autem vobis facio fratres evangelium quod praedicavi vobis quod et accepistis in quo et statis<BR><FONT size=2>2</FONT>&nbsp;&nbsp;per quod et salvamini qua ratione praedicaverim vobis si tenetis nisi si frustra credidistis<BR><FONT size=2>3</FONT>&nbsp;&nbsp;tradidi enim vobis in primis quod et accepi quoniam Christus mortuus est pro peccatis nostris secundum scripturas<BR><FONT size=2>4</FONT>&nbsp;&nbsp;et quia sepultus est et quia resurrexit tertia die secundum scripturas<BR><FONT size=2>5</FONT>&nbsp;&nbsp;et quia visus est Cephae et post haec undecim<BR><FONT size=2>6</FONT>&nbsp;&nbsp;deinde visus est plus quam quingentis fratribus simul ex quibus multi manent usque adhuc quidam autem dormierunt<BR><FONT size=2>7</FONT>&nbsp;&nbsp;deinde visus est Iacobo deinde apostolis omnibus<BR><FONT size=2>8</FONT>&nbsp;&nbsp;novissime autem omnium tamquam abortivo visus est et mihi<BR><FONT size=2>9</FONT>&nbsp;&nbsp;ego enim sum minimus apostolorum qui non sum dignus vocari apostolus quoniam persecutus sum ecclesiam Dei<BR><FONT size=2>10</FONT>&nbsp;&nbsp;gratia autem Dei sum id quod sum et gratia eius in me vacua non fuit sed abundantius illis omnibus laboravi non ego autem sed gratia Dei mecum<BR><FONT size=2>11</FONT>&nbsp;&nbsp;sive enim ego sive illi sic praedicamus et sic credidistis<BR><FONT size=2>12</FONT>&nbsp;&nbsp;si autem Christus praedicatur quod resurrexit a mortuis quomodo quidam dicunt in vobis quoniam resurrectio mortuorum non est<BR><FONT size=2>13</FONT>&nbsp;&nbsp;si autem resurrectio mortuorum non est neque Christus resurrexit<BR><FONT size=2>14</FONT>&nbsp;&nbsp;si autem Christus non resurrexit inanis est ergo praedicatio nostra inanis est et fides vestra<BR><FONT size=2>15</FONT>&nbsp;&nbsp;invenimur autem et falsi testes Dei quoniam testimonium diximus adversus Deum quod suscitaverit Christum quem non suscitavit si mortui non resurgunt<BR><FONT size=2>16</FONT>&nbsp;&nbsp;nam si mortui non resurgunt neque Christus resurrexit<BR><FONT size=2>17</FONT>&nbsp;&nbsp;quod si Christus non resurrexit vana est fides vestra adhuc enim estis in peccatis vestris<BR><FONT size=2>18</FONT>&nbsp;&nbsp;ergo et qui dormierunt in Christo perierunt<BR><FONT size=2>19</FONT>&nbsp;&nbsp;si in hac vita tantum in Christo sperantes sumus miserabiliores sumus omnibus hominibus<BR><FONT size=2>20</FONT>&nbsp;&nbsp;nunc autem Christus resurrexit a mortuis primitiae dormientium<BR><FONT size=2>21</FONT>&nbsp;&nbsp;quoniam enim per hominem mors et per hominem resurrectio mortuorum<BR><FONT size=2>22</FONT>&nbsp;&nbsp;et sicut in Adam omnes moriuntur ita et in Christo omnes vivificabuntur<BR><FONT size=2>23</FONT>&nbsp;&nbsp;unusquisque autem in suo ordine primitiae Christus deinde hii qui sunt Christi in adventu eius<BR><FONT size=2>24</FONT>&nbsp;&nbsp;deinde finis cum tradiderit regnum Deo et Patri cum evacuaverit omnem principatum et potestatem et virtutem<BR><FONT size=2>25</FONT>&nbsp;&nbsp;oportet autem illum regnare donec ponat omnes inimicos sub pedibus eius<BR><FONT size=2>26</FONT>&nbsp;&nbsp;novissima autem inimica destruetur mors omnia enim subiecit sub pedibus eius cum autem dicat<BR><FONT size=2>27</FONT>&nbsp;&nbsp;omnia subiecta sunt sine dubio praeter eum qui subiecit ei omnia<BR><FONT size=2>28</FONT>&nbsp;&nbsp;cum autem subiecta fuerint illi omnia tunc ipse Filius subiectus erit illi qui sibi subiecit omnia ut sit Deus omnia in omnibus<BR><FONT size=2>29</FONT>&nbsp;&nbsp;alioquin quid facient qui baptizantur pro mortuis si omnino mortui non resurgunt ut quid et baptizantur pro illis<BR><FONT size=2>30</FONT>&nbsp;&nbsp;ut quid et nos periclitamur omni hora<BR><FONT size=2>31</FONT>&nbsp;&nbsp;cotidie morior per vestram gloriam fratres quam habeo in Christo Iesu Domino nostro<BR><FONT size=2>32</FONT>&nbsp;&nbsp;si secundum hominem ad bestias pugnavi Ephesi quid mihi prodest si mortui non resurgunt manducemus et bibamus cras enim moriemur<BR><FONT size=2>33</FONT>&nbsp;&nbsp;nolite seduci corrumpunt mores bonos conloquia mala<BR><FONT size=2>34</FONT>&nbsp;&nbsp;evigilate iuste et nolite peccare ignorantiam enim Dei quidam habent ad reverentiam vobis loquor<BR><FONT size=2>35</FONT>&nbsp;&nbsp;sed dicet aliquis quomodo resurgunt mortui quali autem corpore veniunt<BR><FONT size=2>36</FONT>&nbsp;&nbsp;insipiens tu quod seminas non vivificatur nisi prius moriatur<BR><FONT size=2>37</FONT>&nbsp;&nbsp;et quod seminas non corpus quod futurum est seminas sed nudum granum ut puta tritici aut alicuius ceterorum<BR><FONT size=2>38</FONT>&nbsp;&nbsp;Deus autem dat illi corpus sicut voluit et unicuique seminum proprium corpus<BR><FONT size=2>39</FONT>&nbsp;&nbsp;non omnis caro eadem caro sed alia hominum alia pecorum alia caro volucrum alia autem piscium<BR><FONT size=2>40</FONT>&nbsp;&nbsp;et corpora caelestia et corpora terrestria sed alia quidem caelestium gloria alia autem terrestrium<BR><FONT size=2>41</FONT>&nbsp;&nbsp;alia claritas solis alia claritas lunae et alia claritas stellarum stella enim ab stella differt in claritate<BR><FONT size=2>42</FONT>&nbsp;&nbsp;sic et resurrectio mortuorum seminatur in corruptione surgit in incorruptione<BR><FONT size=2>43</FONT>&nbsp;&nbsp;seminatur in ignobilitate surgit in gloria seminatur in infirmitate surgit in virtute<BR><FONT size=2>44</FONT>&nbsp;&nbsp;seminatur corpus animale surgit corpus spiritale si est corpus animale est et spiritale sic et scriptum est<BR><FONT size=2>45</FONT>&nbsp;&nbsp;factus est primus homo Adam in animam viventem novissimus Adam in spiritum vivificantem<BR><FONT size=2>46</FONT>&nbsp;&nbsp;sed non prius quod spiritale est sed quod animale est deinde quod spiritale<BR><FONT size=2>47</FONT>&nbsp;&nbsp;primus homo de terra terrenus secundus homo de caelo caelestis<BR><FONT size=2>48</FONT>&nbsp;&nbsp;qualis terrenus tales et terreni et qualis caelestis tales et caelestes<BR><FONT size=2>49</FONT>&nbsp;&nbsp;igitur sicut portavimus imaginem terreni portemus et imaginem caelestis<BR><FONT size=2>50</FONT>&nbsp;&nbsp;hoc autem dico fratres quoniam caro et sanguis regnum Dei possidere non possunt neque corruptio incorruptelam possidebit<BR><FONT size=2>51</FONT>&nbsp;&nbsp;ecce mysterium vobis dico omnes quidem resurgemus sed non omnes inmutabimur<BR><FONT size=2>52</FONT>&nbsp;&nbsp;in momento in ictu oculi in novissima tuba canet enim et mortui resurgent incorrupti et nos inmutabimur<BR><FONT size=2>53</FONT>&nbsp;&nbsp;oportet enim corruptibile hoc induere incorruptelam et mortale hoc induere inmortalitatem<BR><FONT size=2>54</FONT>&nbsp;&nbsp;cum autem mortale hoc induerit inmortalitatem tunc fiet sermo qui scriptus est absorta est mors in victoria<BR><FONT size=2>55</FONT>&nbsp;&nbsp;ubi est mors victoria tua ubi est mors stimulus tuus<BR><FONT size=2>56</FONT>&nbsp;&nbsp;stimulus autem mortis peccatum est virtus vero peccati lex<BR><FONT size=2>57</FONT>&nbsp;&nbsp;Deo autem gratias qui dedit nobis victoriam per Dominum nostrum Iesum Christum<BR><FONT size=2>58</FONT>&nbsp;&nbsp;itaque fratres mei dilecti stabiles estote et inmobiles abundantes in opere Domini semper scientes quod labor vester non est inanis in Domino 
<P><HR>
<P><A NAME="16"></A><B>CAPUT 16</B><P><FONT size=2>1</FONT>&nbsp;&nbsp;de collectis autem quae fiunt in sanctos sicut ordinavi ecclesiis Galatiae ita et vos facite<BR><FONT size=2>2</FONT>&nbsp;&nbsp;per unam sabbati unusquisque vestrum apud se ponat recondens quod ei beneplacuerit ut non cum venero tunc collectae fiant<BR><FONT size=2>3</FONT>&nbsp;&nbsp;cum autem praesens fuero quos probaveritis per epistulas hos mittam perferre gratiam vestram in Hierusalem<BR><FONT size=2>4</FONT>&nbsp;&nbsp;quod si dignum fuerit ut et ego eam mecum ibunt<BR><FONT size=2>5</FONT>&nbsp;&nbsp;veniam autem ad vos cum Macedoniam pertransiero nam Macedoniam pertransibo<BR><FONT size=2>6</FONT>&nbsp;&nbsp;apud vos autem forsitan manebo vel etiam hiemabo ut vos me deducatis quocumque iero<BR><FONT size=2>7</FONT>&nbsp;&nbsp;nolo enim vos modo in transitu videre spero enim me aliquantum temporis manere apud vos si Dominus permiserit<BR><FONT size=2>8</FONT>&nbsp;&nbsp;permanebo autem Ephesi usque ad pentecosten<BR><FONT size=2>9</FONT>&nbsp;&nbsp;ostium enim mihi apertum est magnum et evidens et adversarii multi<BR><FONT size=2>10</FONT>&nbsp;&nbsp;si autem venerit Timotheus videte ut sine timore sit apud vos opus enim Domini operatur sicut et ego<BR><FONT size=2>11</FONT>&nbsp;&nbsp;ne quis ergo illum spernat deducite autem illum in pace ut veniat ad me expecto enim illum cum fratribus<BR><FONT size=2>12</FONT>&nbsp;&nbsp;de Apollo autem fratre multum rogavi eum ut veniret ad vos cum fratribus et utique non fuit voluntas ut nunc veniret veniet autem cum ei vacuum fuerit<BR><FONT size=2>13</FONT>&nbsp;&nbsp;vigilate state in fide viriliter agite et confortamini<BR><FONT size=2>14</FONT>&nbsp;&nbsp;omnia vestra in caritate fiant<BR><FONT size=2>15</FONT>&nbsp;&nbsp;obsecro autem vos fratres nostis domum Stephanae et Fortunati quoniam sunt primitiae Achaiae et in ministerium sanctorum ordinaverunt se ipsos<BR><FONT size=2>16</FONT>&nbsp;&nbsp;ut et vos subditi sitis eiusmodi et omni cooperanti et laboranti<BR><FONT size=2>17</FONT>&nbsp;&nbsp;gaudeo autem in praesentia Stephanae et Fortunati et Achaici quoniam id quod vobis deerat ipsi suppleverunt<BR><FONT size=2>18</FONT>&nbsp;&nbsp;refecerunt enim et meum spiritum et vestrum cognoscite ergo qui eiusmodi sunt<BR><FONT size=2>19</FONT>&nbsp;&nbsp;salutant vos ecclesiae Asiae salutant vos in Domino multum Aquila et Prisca cum domestica sua ecclesia<BR><FONT size=2>20</FONT>&nbsp;&nbsp;salutant vos fratres omnes salutate invicem in osculo sancto<BR><FONT size=2>21</FONT>&nbsp;&nbsp;salutatio mea manu Pauli<BR><FONT size=2>22</FONT>&nbsp;&nbsp;si quis non amat Dominum Iesum Christum sit anathema maranatha<BR><FONT size=2>23</FONT>&nbsp;&nbsp;gratia Domini Iesu vobiscum<BR><FONT size=2>24</FONT>&nbsp;&nbsp;caritas mea cum omnibus vobis in Christo Iesu amen 

<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
