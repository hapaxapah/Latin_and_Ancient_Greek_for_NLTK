<HTML><HEAD>
<TITLE>Johann Hildebrand Withof</TITLE>
<LINK REL="SHORTCUT ICON" HREF="http://www.thelatinlibrary.com/icon.ico">
</HEAD>
<BODY BACKGROUND="white.tex.gif" BGCOLOR="#FFFFFF">
<BR>
<CENTER><FONT SIZE=5><FONT COLOR="7C1816">JOHANN HILDEBRAND WITHOF
<BR>
<FONT SIZE=4> (1694-1769)</FONT></FONT><P></CENTER>
<HR>
<HR>
<P><FONT SIZE=4>
<BLOCKQUOTE><BLOCKQUOTE>
<B>Carmen Seculare</B> (1755)
<P>
Praepotens mundi Stator, atque Custos<BR>
Omnis hunc totum generis per orbem,<BR>
Terminos fixa sibi destinatos<BR>
Sede colentis:
<P>
Quo laborantes tremuere terrae<BR>
Nuper irato, tremuere diris<BR>
Hinc & hinc undis tumefacta magni<BR>
Templa profundi.
<P>
Horret infelix plaga Lusitani,<BR>
Pene disruptis barathri cavernis:<BR>
Stans Olyssippo violenter una<BR>
Concidit hora.
<P>
Quique Pactolo prius, aut Hydapsi<BR>
Dives, aut Hermo nihil invidebat,<BR>
Praeferens Bactris & utrique dudum<BR>
Se Tagus Indo,
<P>
Questus immissae sibi luctuosus<BR>
tethyos faevae fremitus, trucemque<BR>
Totius vultum maris, inquilinos<BR>
Luget egentes.
<P>
Hispali Baetis rabiem, supremas<BR>
Urbibus strages reliquis Iberus,<BR>
Ima Telluris quatiente motu,<BR>
Vimque parabat.
<P>
Nemini cautas timuere, fundo<BR>
Pene subducto, per aquam natantis<BR>
Ultimae Gades populi ruinas,<BR>
Ultima Calpe.
<P>
Sensit horrendos Abyle fragores :<BR>
Cantaber sensit metuens revulsos<BR>
Litoris curvi scopulos, nigrique<BR>
Verbera ponti.
<P>
Astur effosso sitienter auro<BR>
Concolor montes in humum volutos,<BR>
Et superjectas trepidus fodinis<BR>
Palluit arces.
<P>
Quid, quod Europae Libyaeque cuncta<BR>
Perculit terror, neque Tingitanam<BR>
Vidit expertem titubante cano<BR>
Maurus Atlante ?
<P>
Non pares unquam peperit Vesevus<BR>
Mugiens clades : paribus nec olim<BR>
 Bruttias urbes Siculo revulsit<BR>
Aetna Peloro.
<P>
Tu tuae nobis, Pater alme, praebens<BR>
Mille clementis monumenta dextra,<BR>
Tale nil quicquam meritos tulisti<BR>
Vivere tuos.
<P>
Quas tibi grates, tibi quas canemus<BR>
Debita moti pietate laudes ?<BR>
Posse credemus tibi quo Parenti<BR>
Ture litari?
<P>
Nos tot afflictis misere per orbem<BR>
Gentibus compar levitate turba,<BR>
Forsan & pejor, nec adhuc sub ipso<BR>
Sana reatu?
<P>
Proderunt census nihil hic Sabaei:<BR>
Nil frequentantes Arabum liquores<BR>
Suavis halatum cumuli per aras:<BR>
Nil bovis exta;
<P>
Quidquid & laeta pecudis per herbas<BR>
Amne Clitumnus, vitreusque lotum<BR>
Mincius vidit, per aprica quicquid<BR>
Rura Galesus.
<P>
Casta deteris tibi cespitantum<BR>
Sordibus semper placuere corda,<BR>
Si pedi rectae modo trita rursus<BR>
Compita vitae:
<P>
Nos tot indignos bona si potitos<BR>
Voce non tantum labiis natante,<BR>
Corde sed fracto, sed agente sursum<BR>
Mente fatemur.
<P>
Luce terrenos superante visus<BR>
Vivis immensus; sed adire Christum<BR>
Phosphorum mandas, & amare lucem,<BR>
Nocte fugata.
<P>
Patre te miti, Duce te benigno,<BR>
Jam per annorum spatiosa centum<BR>
Teuteburgensis cecinere luco<BR>
Tempora Musae.
<P>
Nec diu, Mavors iterata quamvis<BR>
Tela vibraret, potuit morari<BR>
Caepta Parnasi semel hic locatis<BR>
Orgia Nymphis.
<P>
Rora cum Rheno gracilis marito<BR>
Vidit hic junctis Dryadum Napaeis<BR>
Rite saltantum tot utramque praeter<BR>
Agmina ripam.
<P>
Ipse ducebat pater, ipse Paean,<BR>
Barbiton pulsans hilares choreas,<BR>
Verna vicinae referente Majo<BR>
Gaudia silvae.
<P>
Artibus sacris sua laus, suumque<BR>
Constitit nunquam decus imminutem:<BR>
Constitit vivax & in omne virtus<BR>
Nobilis aevum.
<P>
Se per humanae Sophies vireta,<BR>
Perque divinae, docilis Juventus<BR>
Sivit ad laudes & honesta recto<BR>
Tramite duci.
<P>
Se finat Tempe per amoena posthac<BR>
Impedimentis eadem remotis,<BR>
Da DEus, duci, DEus o, bonorum<BR>
Fons & origo.
<P>
Quos juvat clamor cupidos protervae<BR>
Per Camoenarum pia castra rixae,<BR>
Vilis incultos retinere mores<BR>
Plebis omittant.
<P>
Barbaros non hic Corybantas armant<BR>
Saeva turritae sacra Dindymenes,<BR>
Dum movent mentem geminata diris<BR>
Ritibus aera.
<P>
Hic procul Thracum feritate comis<BR>
Attico regnat Gravitas lepore,<BR>
Qui Cleantheae bene jacta spiret<BR>
Semina frugis.
<P>
Glandibus pasci cupiat ferinis<BR>
Arcadum proles: Solyme det omni,<BR>
Det dapes Hellas Latiumque nostrae<BR>
Gentis alumno.
<P>
Vulgus hinc cesset procul o profanum,<BR>
Plebs verecundis aliena Sacris<BR>
Phocidos castae, mera plebs, inerti<BR>
Dedita ventri:
<P>
Quamlibet centum veteres adornent<BR>
Atrium cerae clypeis refulgens.<BR>
Nullus hic lixis locus est, vacerris<BR>
Nullus ineptis.
<P>
Hic sumus docti, sumus elegantes,<BR>
Si sumus digni titulo, nec ulla<BR>
Sorde nutrimur, vel inerte luxu<BR>
Perdimus aevum.
<P>
Quoque sit maior gregis altioque<BR>
Dignitas puros latices bibentes,<BR>
Pura carpentis thyma, quaeque nullus<BR>
Spurcet oleto,
<P>
Sint Duces ipsi sine turpis umbra<BR>
Labis: austero facilem Catoni<BR>
Laelium jungant, feritatis hostes,<BR>
Pacis amici.
<P>
Verba nil prosunt, meliora nostris<BR>
Quae tot Arpinas, tot Apollinari<BR>
Fudit Andinus sale tincta: solis<BR>
Creditur actis.
<P>
Si viros multum iuvat esse doctos,<BR>
Plus iuvet, vulgu nucibus relictis,<BR>
Esse prudentes, Sapientiaeque<BR>
Nectare pastos.
<P>
Digna res coelo, rabulisque major,<BR>
Vatibus, mystis, ducibus, sophisque,<BR>
Christianismus, nova ni gelatos<BR>
Flamma perurat :
<P>
Flamma, quae sacro stipulas inanes<BR>
Igne consumens, & Apostulorum<BR>
Confidens linguis animat vigore<BR>
Pectus & ora:
<P>
Nec tua frontis, Pharisaee, rugas,<BR>
Inverecundam neque Sadducaei,<BR>
Sed viri lustrans placidi modestam<BR>
Lumine menten.
<P>
Ite plebeji, procul ite, Fastus :<BR>
Livor I vecors, sibi commodando<BR>
Luridum spargens, aliis nocendo<BR>
Virus Echidnae.
<P>
Compotes Artis docilesque paucos,<BR>
Judices Artis sed adesse multos,<BR>
Improbae dos est ab Apelle risae<BR>
Congrua turbae.
<P>
Pejus est stulto nihil erudito.<BR>
Mite coelestis vitiis repurgat<BR>
Veritas pectus, sacra Nympha, regum<BR>
Stemmate major.
<P>
Hanc petant omnes iuvenes senesque<BR>
Mentis insigni recalentis oestro,<BR>
Quotquot inscribi eupiunt Minervae<BR>
Nomina peplo.
<P>
Sic novi centum peragantur anni<BR>
Teutoburgensi faciles Lyceo,<BR>
Dum sacra Numen benedict ipsum<BR>
Coelitus Aedi.
<P>
Artibus, iuncta pietate, pulcris<BR>
 Pectorum ditet novus arva cultus,<BR>
Et propagentur meliora lapsis<BR>
Secula seclis.
<P>
Lima Claubergi peracuta scabro<BR>
Qualibet rursus poliat remoto,<BR>
Sit licet dispar methodus: diserti<BR>
Lima Graneni.
<P>
Hundios, veri nova, redde, fulcra,<BR>
Fuchsios comi gravitate claros,<BR>
Mente Feltmannos avida tuendi<BR>
Jura docentum:
<P>
Graevios fama, pietate sanctos<BR>
Redde Mastrichtos, DEus,  & capaces<BR>
Artis Henninos, neque Zoilorum<BR>
Dicta morantes:
<P>
Tollios laudem meritos tot orsis,<BR>
Et Theoninis sine mente rosos<BR>
Dentibus turbae sibi vindicantis<BR>
Jura licenter:
<P>
Candidae prisco fidei tenaces<BR>
More Mensingas, facilisque vitae<BR>
Brandios cultu bona posterorum<BR>
Verba merentes:
<P>
Quicquid & vere nitidum piumve,<BR>
Moribus cultum, variaque praestans<BR>
Dote tot quondam celebrata nostris<BR>
Lustra tulerunt.
<P>
Regis Astraeam revocantis ardor<BR>
Mentis accendat studio minores:<BR>
Orphanis tutum viduisque constet<BR>
Semper asylum.
<P>
Vile Fucorum genus abdicetur:<BR>
Simplici regnet sacer ore Candor:<BR>
Vera, quae vulgo periere, dentur<BR>
Nomina rebus.
<P>
Non petat causas malesanus omnes<BR>
Semper in nexu ferieque rerum,<BR>
Cui placet cortex, pueros iuvante<BR>
Digna triumpho.
<P>
O nuces omni vacuae medulla!<BR>
Plausus o vecors! gregis o superbi<BR>
Densa caligo! Manus est ubique<BR>
Numinis alti.
<P>
Numen in coelo dare iura praesens,<BR>
Numen in terra: superesse tempus<BR>
Alterum: larvis semel abstinendum,<BR>
Pectora credant.
<P>
Sit pudor, coecos & adhinniente<BR>
Turpibus nugis levitate fractos,<BR>
Quamlibet tandem trepidos ad umbram,<BR>
Dicere fortes.
<P>
Fortis est, qui nil metuit cupitve:<BR>
Fortis est Aequi rigidus satelles :<BR>
Teste qui coelo sibi victor ipsi<BR>
Vivit & ultor.
<P>
Sit DEI Nomen venerationi:<BR>
Nesciens Regnum tenebras propinquet:<BR>
Sacra sit terrae, velut una caelo,<BR>
Norma Voluntas.
<P>
Nulla prorumpens Phlegethonte tabes<BR>
Incubet terris: elementa laetos<BR>
Praebant vultus. sera classicorum<BR>
Murmura cessent.
<P>
Posteri cantus validos Withofi<BR>
Vatis affirment habuisse pondus,<BR>
Sacra quos summi Jovis aeviternum<BR>
Diphthera servet.
</BLOCKQUOTE></BLOCKQUOTE>
<P>
<HR>
<HR>
<TABLE BORDER=0 CELLSPACING=15 CELLPADDING=0 Align=Center>
<TR>
	<TD><A HREF="neo.html">Neo-Latin</A>
	<TD><a href="index.html">The Latin Library</A>
	<TD><a href="classics.html">The Classics Page</A>
</TABLE>
</BODY>
</HTML>