<html>
	<head>
		<title>
			Fragments of Ennius
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>QVINTVS ENNIVS<br>
<span style="font-size: 80%;">(239 - 169 B.C.)</SPAN>
</p>

<p class=pagehead>FRAGMENTA
</P>

<p class=border></P>

<p>
<b>Annalium Liber I</B>
</P>

<p>
<i>Ilia Aoneae filia sororem adloquitur</I>
</P>

<p>
Excita cum tremulis anus attulit artubus lumen,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>32</FONT><br>
Talia commemorat lacrimans, exterrita somno:<br>
'Eurudica prognata pater quam noster amavit,<br>
Vires vitaque corpus meum nunc deserit omne.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>35</FONT><br>
Nam me visus homo pulcher per amoena salicta<br>
Et ripas raptare locosque novos: ita sola<br>
Postilla germana soror, errare videbar<br>
Tardaque vestigare et quaerere te, neque posse<br>
Corde capessere: semita nulla pedem stabilibat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>40</FONT><br>
Exin compellare pater me voce videtur <br>
His verbis: "o gnata, tibi sunt ante ferendae<br>
Aerumnae, post ex fluvio fortuna resistet."<br>
Haec ecfatus pater, germana, repente recessit<br>
Nec sese dedit in conspectum corde cupitus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>45</FONT><br>
Quamquam multa manus ad caeli caerula templa<br>
Tendebam lacrumans et blanda voce vocabam.<br>
Vix aegro cum corde meo me somnus reliquit.'
</P>

<p>
<i>Romulo auspicia data</I>
</P>

<p>
Curantes magna cum cura cumcupientes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>80</FONT><br>
Regni dant operam simul auspicio augurioque.
</P>

<p>
 **********************************
</P>

<p>
[Hinc] Remus auspicio se devovet atque secundam<br>
Solus avem servat. at Romulus pulcher in alto<br>
Quaerit Aventino, servat genus altivolantum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2> 85</FONT><br>
Certabant urbem Romam Remoramne vocarent. <br>
Omnibus cura viris uter esset induperator.<br>
Expectant vel uti, consul cum mittere signum<br>
Volt, omnes avidi spectant ad carceris oras,<br>
Quam mox emittat pictis e faucibus currus:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>90</FONT><br>
Sic expectabat populus atque ora tenebat<br>
Rebus, utri magni victoria sit data regni.<br>
Interea sol albus recessit in infera noctis.<br>
Exin candida se radiis dedit icta foras lux.<br>
Et simul ex alto longe pulcherruma praepes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>95</FONT><br>
Laeva volavit avis: simul aureus exoritur sol.<br>
Cedunt de caelo ter quattor corpora sancta<br>
Avium, praepetibus sese pulchrisque locis dant.<br>
Conspicit inde sibi data Romulus esse priora,<br>
Auspicio regni stabilita scamna locumque.
</P>

<p>
<i>Romuli nenia</I>
</P>

<p>
Pectora diu tenet desiderium, simul inter&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>117</FONT><br>
Sese sic memorant, ' o Romule, Romule die,<br>
Qualem te patriae custodem di genuerunt!<br>
O pater o genitor o sanguen dis oriundum,<br>
Tu produxisti nos intra luminis oras.<br>
Romulus in caelo cum dis genitalibus aevum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>116</FONT><br>
Degit.
</P>

<p>
<b>Liber VI (fragmenta quae exstant omnia)</B>
</P>

<p>
<i>Bellum cum Pyrrho Epiri rege</I>
</P>

<p>
Quis potis ingentis oras evolvere belli?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>173</FONT><br>
Tum cum corde suo divum pater atque hominum rex
Effatur.
</P>

<p>
<i>Postumius apud Tarentinos</I>
</P>

<p>
Contra carinantes verba atque obscena profatus.
</P>

<p>
<i>Tarentini Pyrrhum arcessunt</I>
</P>

<p>
Navus repertus homo Graio patre Graius homo rex,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>178</FONT><br>
Nomine Burrus uti memorant a stirpe supremo.<br>
Intus in occulto mussabant . . . . . &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>179</FONT>
</P>

<p>

<i>Oraculum Apollinis Pyrrho datum</I>

</P>

<p>

Aio te Aeacida Romanos vincere posse.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>174</FONT><br>
&nbsp;&nbsp;&nbsp;&nbsp;stolidum genus Aeacidarum<br>
 Bellipotentes sunt magis quam sapientipotentes.

</P>

<p>

<i>Proletarii armantur</I>

</P>

<p>

Proletarius publicitus scuteisque feroque<br>
Ornatur ferro, muros urbemque forumque<br>
Excubiis curant.<br>
Balantum pecudes quatit: omnes arma requirunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>180</FONT>

</P>

<p>

<i>Arbores ad rogos faciendos caeduntur</I>

</P>

<p>

Incedunt arbusta per alta, securibus caedunt,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>181</FONT><br>
Percellunt magnas quercus, exciditur ilex,<br>
Fraxinus frangitur atque abies consternitur alta.<br>
Pinus proceras pervortunt: omne sonabat<br>
Arbustum fremitu silvai frondosai.

</P>

<p>

<i>Epigramma Pyrrhi in templo Tarentini Iovis</I>

</P>

<p>

 Qui antehae invicti fuerunt, pater optime Olympi,<br>
 Hos et ego in pugna vici victusque sum ab isdem,

</P>

<p>

<i>Pyrrhi de captivis reddendis praeclara sententia</I>

</P>

<p>

Nec mi aurum posco nec mi pretium dederitis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>186</FONT><br>
Non cauponantes bellum sed belligerantes,<br>
Ferro non auro vitam cernamus utrique.<br>
Vosne velit an me regnare, era quidve ferat Fors<br>
Virtute experiamur. Et hoc simul accipe dictum:<br>
Quorum virtutei belli fortuna pepercit,<br>
Eorundem libertati me parcere certumust.<br>
Dono ducite, doque volentibus cum magnis Dis.

</P>

<p>

<i>Sententia ab Appio dicta</I>

</P>

<p>

Quo vobis mentes rectae quae stare solebant&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>194</FONT><br>
Antehac, dementes sese flexere viai?<br>
Sed quid ego hic animo lamentor? 

</P>

<p>

<i>Cineas redit re infecta</I>

</P>

<p>

Orator sine pace redit regique refert rem.

</P>

<p>

<i>Cineas rem Pyrrho refert</I>

</P>

<p>

 . . . ast animo superant atque aspera prima<br>
&nbsp;&nbsp;&nbsp;&nbsp;Volnera belli despernunt.<br>
 decretum est fossari corpora telis.<br>
Dum quidem lmus homo Romanus toga superescit.

</P>

<p>

<i>Decius nepos apud Asculum se devovet</I>

</P>

<p>

 . . . . . . . . divi hoc audite parumper,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>200</FONT><br>
Ut pro Romano populo prognariter armis<br>
Certando prudens animam de corpore mitto.

</P>

<p>

<i>De rebus ad Beneventum gestis</I>

</P>

<p>

Lumen . . . . . . . . . . . . . . . scitus agaso&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>203</FONT><br>
Vertitur interea caelum cum ingentibus signis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>205</FONT><br>
Ut primum tenebris abiectis indalbabat.

</P>

<p>

<i>Laus M'. Curii</I>

</P>

<p>

Quem nemo ferro potuit superare nec auro.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>209</FONT>

</P>

<p>

<b>Liber VII</B>

</P>

<p>

<i>Ennii de Naevio sententia</I>

</P>

<p>

&nbsp;&nbsp;&nbsp;&nbsp;scripsere alii rem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>231</FONT><br>
Versibus quos olim Faunei vatesque canebant;<br>
Cum neque Musarum scopulos quisquam superarat<br>
Nec dicti studiosus erat,<br>
&nbsp;&nbsp;&nbsp;&nbsp;ante hunc<br>
Nos ausi reserare . . . .

</P>

<p>

<i>Gemini Servilii amicus describitur</I>

</P>

<p>

Haece locutus vocat quocum bene saepe libenter&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>210</FONT><br>
Mensam sermonesque suos rerumque suarum<br>
Comiter impartit, magnam cum lassus diei<br>
Partem fuisset de summis rebus regundis<br>
Consilio iudu foro lato sanctoque senatu:<br>
Cui res audacter magnas parvasque iocumque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>215</FONT><br>
Eloqueretur, et cuncta malaque et bona dictu<br>
Evomeret, si qui vellet, tutoque locaret.<br>
Quocum multa volup ac gaudia clamque palamque.<br>
Ingenium cui nulla malum sententia suadet<br>
Ut faceret facinus, levis, haut malus, doctus, fidelis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>220</FONT><br>
Suavis homo, facundus, suo contentus, beatus,<br>
Scitus, secunda loquens in tempore, commodus verbum<br>
Paucum, multa tenens antiqua sepulta, vestutas<br>
Quem facit et mores veteresque novosque tenentem,<br>
Multorum veterum leges divumque hominumque;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>225</FONT><br>
Prudenter qui dicta loquive tacereve possit:<br>
Hunc inter pugnas compellat Servilius sic:
</P>

<p>

<b>Liber VIII</B><br>
<br>
<i>De bello Hannibalico</I>

</P>

<p>
&nbsp;&nbsp;&nbsp;&nbsp;postquam Discordia taetra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>258</FONT><br>
Belli ferratos postes portasque refregit.<br>
Pellitur e medio sapientia, vi geritur res,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>263</FONT><br>
Spernitur orator bonus, horridus miles amatur.<br>
Haut doctis dictis certantes sed maledictis<br>
Miscent inter sese inimicitiam a~itantes.<br>
Non ex iure manu consertum sed magis ferro<br>
Rem repetunt, regnumque petunt, vadunt solida vi.
</P>

<p>

<b>Liber IX</B>

</P>

<p>
<i>De consulatu Cethegi et Tuditani</I>
</P>

<p>
Additur orator Cornelius saviloquenti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>300</FONT><br>
Ore Cethegus Marcus Tuditano conlega<br>
Marci filius<br>
. . . is dictust ollis popularibus olim,<br>
Qui tum vivebant homines atque aevum agitabant,<br>
Flos delibatus populi suadaeque medulla.
</P>

<p>
<i>Fabiu Cunctatoris elogium</I>
</P>

<p>
Unus homo nobis cunctando restituit rem.<br>
Non enim rumores ponebat ante salutem.<br>
Ergo postque magisque viri nunc gloria claret.
</P>

<p>
<i>De Hannibale</I>
</P>

<p>
. . . . mortalem summum fortuna repente&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>313</FONT><br>
Reddidit, e summo regno ut famul infimus esset.
</P>

<p>
<b>Liber X</B>
</P>

<p>
<i>Bellum Maoedonicum</I>
</P>

<p>
Insece Musa manu Romanorum induperator&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>322</FONT><br>
Quod quisque in bello gessit cum rege Philippo.<br>
Egregie cordatus homo catus Aelius Sextus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>326</FONT>
</P>

<p>
<i>Charopi Epirotae pastor T. Quinctium adloquitur</I>
</P>

<p>
Sollicitari te Tite sic noctesque diesque<br>
*  *  *  *  *  * <br>
O Tite si quid ego adiuero curamve levasso,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>327</FONT><br>
Quae nunc te coquit et versat in pectore fixa,<br>
Ecquid erit praemi ?<br>
*  *  *  *  *  * <br>
Ille vir haud magna cum re, set plenus fidei.
</P>

<p>
<i>T. Quinctius ante pugnam ad Cynoscephalas</I>
</P>

<p>
Aspectabat virtutem legionis suai,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>333</FONT><br>
Expectans si mussaret quae denique pausa<br>
Pugnandi fieret aut duri finis laboris.
</P>

<p>
<b>Liber XI</B>
</P>

<p>
Quae neque Dardaniis campis potuere perire,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>349</FONT><br>
Nec cum capta capi, nec cum combusta cremari.
</P>

<p>
<b>Liber XVII</B>
</P>

<p>
<i>Res gestae A.V.C. 572, 573</I>
</P>

<p>
Concurrunt vel uti venti cum spiritus austri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>430</FONT><br>
Imbricitor aquiloque suo cum flamine contra<br>
Indu mari magno fluctus extollere certant.
</P>

<p>
<b>Liber XVIII</B>
</P>

<p>
<i>Pugna C. Aelii tribuni</I>
</P>

<p>
Undique conveniunt vel ut imber tela tribuno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>409</FONT><br>
Configunt parmam, tinnit astilibus umbo<br>
Aerato sonitu galeae: sed nec pote quisquam<br>
Undique nitendo corpus discerpere ferro.<br>
Semper obundantes hastas frangitque quatitque:<br>
Totum sudor habet corpus multumque laborat,<br>
Nec respirandi fit copia: praepete ferro<br>
Histri tela manu iacientes sollicitabant.
</P>

<p>
<i>De se ipso</I>
</P>

<p>
Nos sumus Romani qui fuimus ante Rudini.<br>
Sicut fortis equus, spatio qui saepe supremo<br>
Vicit Olimpia, nunc senio confectus quiescit.
</P>

<p>
<i>Incertae Sedis Fragmenta</I>
</P>

<p>
Moribus antiquis res stat Romana virisque.<br>
Septingenti sunt paulo plus aut minus anni<br>
Augusto augurio postquam inclita condita Roma est.<br>
Et tum sic ut equus, qui de praesepibus fartus<br>
Vincla suis magnis animis abrupit, et inde<br>
Fert sese campi per caerula laetaque prata<br>
Celso pectore, saepe iubam quassat simul altam,<br>
Spiritus ex anima calida spumas agit albas.<br>
Perque fabam repunt et mollia crura reponunt.<br>
</p>

<p class=border></P>

<p>
<table border=0 cellspacing=15 cellpadding=0 align=Center><tr>	<td><a href="index.html">The Latin Library</A>	<td><a href="classics.html">The Classics Page</A></TABLE>
</p>
</BODY></HTML>