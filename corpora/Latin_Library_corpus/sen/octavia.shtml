<html>
	<head>
		<title>
			Seneca: Octavia
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>

<body>

<p class=pagehead>L. ANNAEI SENECAE OCTAVIA
</p>

<p class=border></P>

<p>
<b>Octavia</b> Iam uaga caelo sidera fulgens<br>
&nbsp;&nbsp;&nbsp;&nbsp;&nbsp;Aurora fugat,<br>
surgit Titan radiante coma<br>
mundoque diem reddit clarum.<br>
Age, tot tantis onerata malis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
repete assuetos iam tibi questus<br>
atque aequoreas uince Alcyonas,<br>
uince et uolucres Pandionias:<br>
grauior namque his fortuna tua est.<br>
Semper genetrix deflenda mihi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
prima meorum causa malorum,<br>
tristes questus natae exaudi,<br>
si quis remanet sensus in umbris.<br>
utinam ante manu grandaeua sua<br>
mea rupisset stamina Clotho,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
tua quam maerens uulnera uidi<br>
oraque foedo sparsa cruore!<br>
o nox semper funesta mihi;<br>
tempore ab illo lux est tenebris<br>
&nbsp;&nbsp;&nbsp;&nbsp;&nbsp;inuisa magis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
tulimus saeuae iussa nouercae,<br>
hostilem animum uultusque truces.<br>
illa, illa meis tristis Erinys<br>
thalamis Stygios praetulit ignes<br>
teque extinxit, miserande pater,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
modo cui totus paruit orbis<br>
ultra Oceanum cuique Britanni<br>
&nbsp;&nbsp;&nbsp;&nbsp;&nbsp;terga dedere,<br>
ducibus nostris ante ignoti<br>
&nbsp;&nbsp;&nbsp;&nbsp;&nbsp;iurisque sui;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
coniugis, heu me, pater, insidiis<br>
oppresse iaces seruitque domus<br>
cum prole tua capta tyranno.<br>
&nbsp;&nbsp;&nbsp;&nbsp;&nbsp;<b>Nvtrix</b> Fulgore primo captus et fragili bono<br>
fallacis aulae quisquis attonitus stupet,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
subito latentis ecce Fortunae impetu<br>
modo praepotentem cernat euersam domum<br>
stirpemque Claudi, cuius imperio fuit<br>
subiectus orbis, paruit liber diu<br>
Oceanus et recepit inuitus rates.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
En qui Britannis primus imposuit iugum,<br>
ignota tantis classibus texit freta<br>
interque gentes barbaras tutus fuit<br>
et saeua maria, coniugis scelere occidit;<br>
mox illa nati: cuius extinctus iacet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
frater uenenis, maeret infelix soror<br>
eademque coniunx nec graues luctus ualet<br>
ira coacta tegere crudelis uiri,<br>
quem spreta refugit semper atque odio pari<br>
ardens mariti mutua flagrat face.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
animum dolentis nostra solatur fides<br>
pietasque frustra: uincit immitis dolor<br>
consilia nostra nec regi mentis potest<br>
generosus ardor, sed malis uires capit.<br>
heu quam nefandum prospicit noster timor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
scelus, quod utinam numen auertat deum.<br>
<b>Oc.</b> O mea nullis aequanda malis<br>
&nbsp;&nbsp;&nbsp;&nbsp;&nbsp;fortuna, licet<br>
repetam luctus, Electra, tuos:<br>
tibi maerenti caesum licuit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
&nbsp;&nbsp;&nbsp;&nbsp;&nbsp;flere parentem,<br>
scelus ulcisci uindice fratre,<br>
tua quem pietas hosti rapuit<br>
&nbsp;&nbsp;&nbsp;&nbsp;&nbsp;texitque fides:<br>
me crudeli sorte parentes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
raptos prohibet lugere timor<br>
fratrisque necem deflere uetat,<br>
in quo fuerat spes una mihi<br>
totque malorum breue solamen.<br>
nunc in luctus seruata meos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
magni resto nominis umbra.<br>
<b>Nvt.</b> Vox en nostras perculit aures<br>
&nbsp;&nbsp;&nbsp;&nbsp;&nbsp;tristis alumnae;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">72a</span><br>
cesset thalamis inferre gradus<br>
&nbsp;&nbsp;&nbsp;&nbsp;&nbsp;tarda senectus?<br>
<b>Oc.</b> Excipe nostras lacrimas, nutrix,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
testis nostri fida doloris.<br>
<b>Nvt.</b> Quis te tantis soluet curis,<br>
&nbsp;&nbsp;&nbsp;&nbsp;&nbsp;miseranda, dies?<br>
<b>Oc.</b> Qui me Stygias mittet ad umbras.<br>
<b>Nvt.</b> Omina quaeso sint ista procul.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">80</span><br>
<b>Oc.</b> Non uota meos tua nunc casus,<br>
&nbsp;&nbsp;&nbsp;&nbsp;&nbsp;sed fata regunt.<br>
<b>Nvt.</b> Dabit afflictae meliora deus<br>
&nbsp;&nbsp;&nbsp;&nbsp;&nbsp;tempora mitis;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">83a</span><br>
tu modo blando uince obsequio<br>
&nbsp;&nbsp;&nbsp;&nbsp;&nbsp;placata uirum.<br>
<b>Oc.</b> Vincam saeuos ante leones<br>
&nbsp;&nbsp;&nbsp;&nbsp;&nbsp;tigresque truces&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">86a</span><br>
fera quam saeui corda tyranni:<br>
odit genitos sanguine claro,<br>
spernit superos hominesque simul,<br>
nec fortunam capit ipse suam,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">90</span><br>
quam dedit illi per scelus ingens<br>
&nbsp;&nbsp;&nbsp;&nbsp;&nbsp;infanda parens.<br>
Licet ingratum dirae pudeat<br>
&nbsp;&nbsp;&nbsp;&nbsp;&nbsp;munere matris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">93a</span><br>
hoc imperium cepisse, licet<br>
tantum munus morte rependat,<br>
feret hunc titulum post fata tamen<br>
femina longo semper in aeuo.<br>
<b>Nvt.</b> Animi retine uerba furentis,<br>
temere emissam comprime uocem.<br>
<b>Oc.</b> Toleranda quamuis patiar, haud umquam queant&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">100</span><br>
nisi morte tristi nostra finiri mala.<br>
genetrice caesa, per scelus rapto patre,<br>
orbata fratre, miseriis luctu obruta,<br>
maerore pressa, coniugi inuisa ac meae<br>
subiecta famulae, luce non grata fruor,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">105</span><br>
trepidante semper corde non mortis metu,<br>
sed sceleris++absit crimen a fatis meis,<br>
mori iuuabit; poena nam grauior nece est<br>
uidere tumidos et truces miserae mihi<br>
uultus tyranni, iungere atque hosti oscula, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">110</span><br>
timere nutus cuius obsequium meus<br>
haud ferre posset fata post fratris dolor<br>
scelere interempti, cuius imperium tenet<br>
et sorte gaudet auctor infandae necis.<br>
&nbsp;&nbsp;&nbsp;&nbsp;&nbsp;Quam saepe tristis umbra germani meis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">115</span><br>
offertur oculis, membra cum soluit quies<br>
et fessa fletu lumina oppressit sopor:<br>
modo facibus atris armat infirmas manus<br>
oculosque et ora fratris infestus petit,<br>
modo trepidus idem refugit in thalamos meos;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">120</span><br>
persequitur hostis atque inhaerenti mihi<br>
uiolentus ensem per latus nostrum rapit.<br>
tunc tremor et ingens excutit somnos pauor<br>
renouatque luctus et metus miserae mihi.<br>
&nbsp;&nbsp;&nbsp;&nbsp;&nbsp;Adice his superbam paelicem, nostrae domus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">125</span><br>
spoliis nitentem, cuius in munus suam<br>
Stygiae parentem natus imposuit rati,<br>
quam, dira post naufragia, superato mari,<br>
ferro interemit saeuior pelagi fretis:<br>
quae spes salutis, post nefas tantum, mihi?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">130</span><br>
inimica uictrix imminet thalamis meis<br>
odioque nostri flagrat et pretium stupri<br>
iustae maritum coniugis poscit caput.<br>
&nbsp;&nbsp;&nbsp;&nbsp;&nbsp;Emergere umbris et fer auxilium tuae<br>
natae inuocanti, genitor, aut Stygios sinus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">135</span><br>
tellure rupta pande, quo praeceps ferar.<br>
<b>Nvt.</b> Frustra parentis inuocas manes tui,<br>
miseranda, frustra, nulla cui prolis suae<br>
manet inter umbras cura: qui nato suo<br>
praeferre potuit sanguine alieno satum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">140</span><br>
genitamque fratris coniugem captus sibi<br>
toris nefandis flebili iunxit face.<br>
hinc orta series facinorum: caedes, doli,<br>
regni cupido, sanguinis diri sitis;<br>
mactata soceri concidit thalamis gener&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">145</span><br>
uictima, tuis ne fieret hymenaeis potens.<br>
pro facinus ingens! feminae est munus datus<br>
Silanus et cruore foedauit suo<br>
patrios penates, criminis ficti reus.<br>
intrauit hostis, ei mihi, captam domum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">150</span><br>
dolis nouercae, principis factus gener<br>
idemque natus, iuuenis infandi ingeni,<br>
capaxque scelerum, dira cui genetrix facem<br>
accendit et te iunxit inuitam metu.<br>
&nbsp;&nbsp;&nbsp;&nbsp;&nbsp;Tantoque uictrix facta successu ferox&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">155</span><br>
ausa imminere est orbis imperio sacri.<br>
quis tot referre facinorum formas potest<br>
et spes nefandas feminae et blandos dolos<br>
regnum petentis per gradus scelerum omnium?<br>
tunc sancta Pietas extulit trepidos gradus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">160</span><br>
uacuamque Erinys saeua funesto pede<br>
intrauit aulam, polluit Stygia face<br>
sacros penates, iura naturae furens<br>
fasque omne rupit: miscuit coniunx uiro<br>
uenena saeua, cecidit atque eadem sui&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">165</span><br>
mox scelere nati. Tu quoque extinctus iaces,<br>
deflende nobis semper, infelix puer,<br>
modo sidus orbis, columen augustae domus,<br>
Britannice, heu me, nunc leuis tantum cinis<br>
et tristis umbra; saeua cui lacrimas dedit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">170</span><br>
etiam nouerca, cum rogis artus tuos<br>
dedit cremandos membraque et uultus deo<br>
similes uolanti saeuiens flamma abstulit.<br>
<b>Oc.</b> Extinguat et me, ne manu nostra cadat!<br>
<b>Nvt.</b> Natura uires non dedit tantas tibi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">175</span><br>
<b>Oc.</b> Dolor ira maeror miseriae luctus dabunt.<br>
<b>Nvt.</b> Vince obsequendo potius immitem uirum.<br>
<b>Oc.</b> Vt fratrem ademptum scelere restituat mihi?<br>
<b>Nvt.</b> Incolumis ut sis ipsa, labentem ut domum<br>
genitoris olim subole restituas tua.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">180</span><br>
<b>Oc.</b> Expectat aliam principis subolem domus;<br>
me dira miseri fata germani trahunt.<br>
<b>Nvt.</b> Confirmet animum ciuium tantus fauor.<br>
<b>Oc.</b> Solatur iste nostra, non releuat mala.<br>
<b>Nvt.</b> Vis magna populi est. <b>Oc.</b> Principis maior tamen.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">185</span><br>
<b>Nvt.</b> Respiciet ipse coniugem. <b>Oc.</b> Paelex uetat.<br>
<b>Nvt.</b> Inuisa cunctis nempe. <b>Oc.</b> Sed cara est uiro.<br>
<b>Nvt.</b> Nondum uxor est. <b>Oc.</b> Iam fiet, et genetrix simul.<br>
<b>Nvt.</b> Iuuenilis ardor impetu primo furit,<br>
languescit idem facile nec durat diu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">190</span><br>
in Venere turpi, ceu leuis flammae uapor:<br>
amor perennis coniugis castae manet.<br>
Violare prima quae toros ausa est tuos<br>
animumque domini famula possedit diu,<br>
iam metuit eadem++<b>Oc.</b> Nempe praelatam sibi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">195</span><br>
<b>Nvt.</b> Subiecta et humilis, atque monumenta extruit<br>
quibus timorem falsa testatur suum.<br>
Et hanc leuis fallaxque destituet deus<br>
uolucer Cupido: sit licet forma eminens,<br>
opibus superba, gaudium capiet breue. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">200</span><br>
&nbsp;&nbsp;&nbsp;&nbsp;&nbsp;Passa est similes ipsa dolores<br>
&nbsp;&nbsp;&nbsp;&nbsp;&nbsp;regina deum,<br>
cum se formas uertit in omnes<br>
dominus caeli diuumque pater<br>
et modo pennas sumpsit oloris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">205</span><br>
modo Sidonii cornua tauri;<br>
aureus idem fluxit in imbri;<br>
fulgent caelo sidera Ledae,<br>
patrio residet Bacchus Olympo,<br>
deus Alcides possidet Heben&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">210</span><br>
nec Iunonis iam timet iras,<br>
cuius gener est qui fuit hostis.<br>
Vicit sapiens tamen obsequium<br>
coniugis altae pressusque dolor:<br>
sola Tonantem tenet aetherio&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">215</span><br>
secura toro maxima Iuno,<br>
nec mortali captus forma<br>
deserit altam Iuppiter aulam.<br>
Tu quoque, terris altera Iuno,<br>
soror Augusti coniunxque, graues&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">220</span><br>
&nbsp;&nbsp;&nbsp;&nbsp;&nbsp;uince dolores.<br>
<b>Oc.</b> Iungentur ante saeua sideribus freta<br>
et ignis undae, Tartaro tristi polus,<br>
lux alma tenebris, roscidae nocti dies,<br>
quam cum scelesti coniugis mente impia&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">225</span><br>
mens nostra, semper fratris extincti memor.<br>
utinam nefandi principis dirum caput<br>
obruere flammis caelitum rector paret,<br>
qui saepe terras fulmine infesto quatit<br>
mentesque nostras ignibus terret sacris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">230</span><br>
nouisque monstris; uidimus caelo iubar<br>
ardens cometen pandere infaustam facem,<br>
qua plaustra tardus noctis alterna uice<br>
regit Bootes, frigore Arctoo rigens:<br>
en ipse diro spiritu saeui ducis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">235</span><br>
polluitur aether, gentibus clades nouas<br>
minantur astra, quas regit dux impius.<br>
non tam ferum Typhona neglecto Ioue<br>
irata Tellus edidit quondam parens:<br>
haec grauior illo pestis, hic hostis deum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">240</span><br>
hominumque templis expulit superos suis<br>
ciuesque patria, spiritum fratri abstulit,<br>
hausit cruorem matris++et lucem uidet<br>
fruiturque uita noxiam atque animam trahit!<br>
Pro summe genitor, tela cur frustra iacis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">245</span><br>
inuicta totiens temere regali manu?<br>
in tam nocentem dextra cur cessat tua?<br>
utinam suorum facinorum poenas luat<br>
Nero insitiuus, Domitio genitus patre,<br>
orbis tyrannus, quem premit turpi iugo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">250</span><br>
morumque uitiis nomen Augustum inquinat!<br>
<b>Nvt.</b> Indignus ille, fateor, est thalamis tuis;<br>
sed cede fatis atque fortunae tuae,<br>
alumna, quaeso, neue uiolenti moue<br>
iram mariti. forsitan uindex deus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">255</span><br>
existet aliquis, laetus et ueniet dies.<br>
<b>Oc.</b> Graui deorum nostra iam pridem domus<br>
urgetur ira, prima quam pressit Venus<br>
furore miserae dura genetricis meae,<br>
quae nupta demens nupsit incesta face,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">260</span><br>
oblita nostri, coniugis, legum immemor.<br>
illos soluta crine, succincta anguibus<br>
ultrix Erinys uenit ad Stygios toros<br>
raptasque thalamis sanguine extinxit faces;<br>
incendit ira principis pectus truci&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">265</span><br>
caedem in nefandam: cecidit infelix parens,<br>
heu, nostra ferro meque perpetuo obruit<br>
extincta luctu; coniugem traxit suum<br>
natumque ad umbras, prodidit lapsam domum.<br>
<b>Nvt.</b> Renouare luctus parce cum fletu pios,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">270</span><br>
manes parentis neue sollicita tuae,<br>
graues furoris quae sui poenas dedit.<br>
&nbsp;&nbsp;&nbsp;&nbsp;&nbsp;<b>Chorvs</b> Quae fama modo uenit ad aures?<br>
utinam falso credita perdat<br>
frustra totiens iactata fidem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">275</span><br>
nec noua coniunx nostri thalamos<br>
principis intret, teneatque suos<br>
nupta penates Claudia proles.<br>
edat partu pignora pacis,<br>
qua tranquillus gaudeat orbis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">280</span><br>
seruetque decus Roma aeternum.<br>
Fratris thalamos sortita tenet<br>
&nbsp;&nbsp;&nbsp;&nbsp;&nbsp;maxima Iuno,<br>
soror Augusti sociata toris<br>
cur a patria pellitur aula?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">285</span><br>
sancta quid illi prodest pietas<br>
&nbsp;&nbsp;&nbsp;&nbsp;&nbsp;diuusque pater? &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">286a</span><br>
quid uirginitas castusque pudor?<br>
Nos quoque nostri sumus immemores<br>
post fata ducis, cuius stirpem<br>
prodimus aegro suadente metu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">290</span><br>
&nbsp;&nbsp;&nbsp;&nbsp;&nbsp;Vera priorum uirtus quondam<br>
Romana fuit uerumque genus<br>
Martis in illis sanguisque uiris.<br>
Illi reges hac expulerunt<br>
&nbsp;&nbsp;&nbsp;&nbsp;&nbsp;urbe superbos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">294a</span><br>
ultique tuos sunt bene manes,<br>
mactata tua, miseranda, manu,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">301</span><br>
&nbsp;&nbsp;&nbsp;&nbsp;&nbsp;nata Lucreti,<br>
stuprum saeui passa tyranni.<br>
Te quoque bellum triste secutum est,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">300</span><br>
uirgo dextra caesa parentis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">296</span><br>
ne seruitium paterere graue et<br>
improba ferret praemia uictrix<br>
&nbsp;&nbsp;&nbsp;&nbsp;&nbsp;dira libido.<br>
Dedit infandi sceleris poenas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">304</span><br>
cum Tarquinio Tullia coniunx,<br>
quae per caesi membra parentis<br>
egit saeuos impia currus<br>
laceroque seni uiolenta rogos<br>
&nbsp;&nbsp;&nbsp;&nbsp;&nbsp;nata negauit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">308a</span><br>
&nbsp;&nbsp;&nbsp;&nbsp;&nbsp;Haec quoque nati uidere nefas<br>
&nbsp;&nbsp;&nbsp;&nbsp;&nbsp;saecula magnum,<br>
cum Tyrrhenum rate ferali<br>
princeps captam fraude parentem<br>
&nbsp;&nbsp;&nbsp;&nbsp;&nbsp;misit in aequor.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">312a</span><br>
Properant placidos linquere portus<br>
&nbsp;&nbsp;&nbsp;&nbsp;&nbsp;iussi nautae,<br>
resonant remis pulsata freta;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">315</span><br>
fertur in altum prouecta ratis,<br>
quae resoluto robore labens<br>
pressa dehiscit sorbetque mare.<br>
Tollitur ingens clamor ad astra<br>
cum femineo mixtus planctu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">320</span><br>
mors ante oculos dira uagatur;<br>
quaerit leti sibi quisque fugam:<br>
alii lacerae puppis tabulis<br>
haerent nudi fluctusque secant,<br>
repetunt alii litora nantes;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">325</span><br>
multos mergunt fata profundo.<br>
&nbsp;&nbsp;&nbsp;&nbsp;&nbsp;Scindit uestes Augusta suas<br>
&nbsp;&nbsp;&nbsp;&nbsp;&nbsp;laceratque comas<br>
rigat et maestis fletibus ora.<br>
postquam spes est nulla salutis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">330</span><br>
ardens ira, iam uicta malis:<br>
'haec' exclamat 'mihi pro tanto<br>
munere reddis praemia, nate?<br>
hac sum, fateor, digna carina,<br>
quae te genui, quae tibi lucem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">335</span><br>
atque imperium nomenque dedi<br>
&nbsp;&nbsp;&nbsp;&nbsp;&nbsp;Caesaris amens.<br>
Exere uultus Acheronte tuos<br>
poenisque meis pascere, coniunx:<br>
ego causa tuae, miserande, necis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">340</span><br>
natoque tuo funeris auctor<br>
en, ut merui, ferar ad manes<br>
&nbsp;&nbsp;&nbsp;&nbsp;&nbsp;inhumata tuos,<br>
obruta saeuis aequoris undis.'<br>
Feriunt fluctus ora loquentis, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">345</span><br>
ruit in pelagus rursumque salo<br>
&nbsp;&nbsp;&nbsp;&nbsp;&nbsp;pressa resurgit;<br>
pellit palmis cogente metu<br>
freta, sed cedit fessa labori.<br>
Mansit tacitis in pectoribus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">350</span><br>
spreta tristi iam morte fides:<br>
multi dominae ferre auxilium<br>
pelago fractis uiribus audent;<br>
bracchia quamuis lenta trahentem<br>
uoce hortantur manibusque leuant.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">355</span><br>
&nbsp;&nbsp;&nbsp;&nbsp;&nbsp;Quid tibi saeui fugisse maris<br>
&nbsp;&nbsp;&nbsp;&nbsp;&nbsp;profuit undas?<br>
ferro es nati moritura tui,<br>
cuius facinus uix posteritas,<br>
tarde semper saecula credent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">360</span><br>
Furit ereptam pelagoque dolet<br>
&nbsp;&nbsp;&nbsp;&nbsp;&nbsp;uiuere matrem<br>
impius ingens geminatque nefas:<br>
ruit in miserae fata parentis<br>
patiturque moram sceleris nullam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">365</span><br>
missus peragit iussa satelles:<br>
reserat dominae pectora ferro.<br>
Caedis moriens illa ministrum<br>
&nbsp;&nbsp;&nbsp;&nbsp;&nbsp;rogat infelix,<br>
utero dirum condat ut ensem:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">370</span><br>
'hic est, hic est fodiendus' ait<br>
'ferro, monstrum qui tale tulit.'<br>
post hanc uocem cum supremo<br>
&nbsp;&nbsp;&nbsp;&nbsp;&nbsp;mixtam gemitu<br>
animam tandem per fera tristem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">375</span><br>
&nbsp;&nbsp;&nbsp;&nbsp;&nbsp;uulnera reddit.<br>
&nbsp;&nbsp;&nbsp;&nbsp;&nbsp;<b>Seneca</b> Quid, impotens Fortuna, fallaci mihi<br>
blandita uultu, sorte contentum mea<br>
alte extulisti, grauius ut ruerem edita<br>
receptus arce totque prospicerem metus?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">380</span><br>
melius latebam procul ab inuidiae malis<br>
remotus inter Corsici rupes maris,<br>
ubi liber animus et sui iuris mihi<br>
semper uacabat studia recolenti mea.<br>
O quam iuuabat, quo nihil maius parens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">385</span><br>
Natura genuit, operis immensi artifex,<br>
caelum intueri, solis et cursus sacros<br>
mundique motus, noctis alternas uices<br>
orbemque Phoebes, astra quam cingunt uaga,<br>
lateque fulgens aetheris magni decus;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">390</span><br>
qui si senescit, tantus in caecum chaos<br>
casurus iterum, tunc adest mundo dies<br>
supremus ille, qui premat genus impium<br>
caeli ruina, rursus ut stirpem nouam<br>
generet renascens melior, ut quondam tulit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">395</span><br>
iuuenis, tenente regna Saturno poli.<br>
Tunc illa uirgo, numinis magni dea,<br>
Iustitia, caelo missa cum sancta Fide<br>
terra regebat mitis humanum genus.<br>
non bella norant, non tubae fremitus truces,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">400</span><br>
non arma gentes, cingere assuerant suas<br>
muris nec urbes: peruium cunctis iter,<br>
communis usus omnium rerum fuit;<br>
et ipsa Tellus laeta fecundos sinus<br>
pandebat ultro, tam piis felix parens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">405</span><br>
et tuta alumnis. Alia sed suboles minus<br>
conspecta mitis * * *<br>
* * * Tertium sollers genus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">407a</span><br>
nouas ad artes extitit, sanctum tamen,<br>
mox inquietum quod sequi cursu feras<br>
auderet acres, fluctibus tectos graui&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">410</span><br>
extrahere pisces rete uel calamo leui,<br>
decipere uolucres crate * * *<br>
tenere laqueo, premere subiectos iugo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">412bis</span><br>
tauros feroces, uomere immunem prius<br>
sulcare terram, laesa quae fruges suas<br>
&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">414a</span><br>
interior, alte condidit sacro sinu.<br>
&nbsp;&nbsp;&nbsp;&nbsp;&nbsp;Sed in parentis uiscera intrauit suae<br>
deterior aetas; eruit ferrum graue<br>
aurumque, saeuas mox et armauit manus;<br>
partita fines regna constituit, nouas<br>
exstruxit urbes, tecta defendit sua&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">420</span><br>
aliena telis aut petit praedae imminens.<br>
neglecta terras fugit et mores feros<br>
hominum, cruenta caede pollutas manus<br>
Astraea uirgo, siderum magnum decus.<br>
cupido belli creuit atque auri fames&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">425</span><br>
totum per orbem, maximum exortum est malum<br>
luxuria, pestis blanda, cui uires dedit<br>
roburque longum tempus atque error grauis.<br>
&nbsp;&nbsp;&nbsp;&nbsp;&nbsp;Collecta uitia per tot aetates diu<br>
in nos redundant: saeculo premimur graui,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">430</span><br>
quo scelera regnant, saeuit impietas furens,<br>
turpi libido Venere dominatur potens,<br>
luxuria uictrix orbis immensas opes<br>
iam pridem auaris manibus, ut perdat, rapit.<br>
&nbsp;&nbsp;&nbsp;&nbsp;&nbsp;Sed ecce, gressu fertur attonito Nero&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">435</span><br>
trucique uultu. quid ferat mente horreo.<br>
&nbsp;&nbsp;&nbsp;&nbsp;&nbsp;<b>Nero</b> Perage imperata: mitte, qui Plauti mihi<br>
Sullaeque caesi referat abscisum caput.<br>
<b>Praefectvs</b> Iussa haud morabor: castra confestim petam.<br>
<b>Se.</b> Nihil in propinquos temere constitui decet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">440</span><br>
<b>Ne.</b> Iusto esse facile est cui uacat pectus metu.<br>
<b>Se.</b> Magnum timoris remedium clementia est.<br>
<b>Ne.</b> Extinguere hostem maxima est uirtus ducis.<br>
<b>Se.</b> Seruare ciues maior est patriae patri.<br>
<b>Ne.</b> Praecipere mitem conuenit pueris senem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">445</span><br>
<b>Se.</b> Regenda magis est feruida adolescentia.<br>
<b>Ne.</b> Aetate in hac satis esse consilii reor.<br>
<b>Se.</b> Vt facta superi comprobent semper tua.<br>
<b>Ne.</b> Stulte uerebor, ipse cum faciam, deos.<br>
<b>Se.</b> Hoc plus uerere quod licet tantum tibi. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">450</span><br>
<b>Ne.</b> Fortuna nostra cuncta permittit mihi.<br>
<b>Se.</b> Crede obsequenti parcius: leuis est dea.<br>
<b>Ne.</b> Inertis est nescire quid liceat sibi.<br>
<b>Se.</b> Id facere laus est quod decet, non quod licet.<br>
<b>Ne.</b> Calcat iacentem uulgus. <b>Se.</b> Inuisum opprimit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">455</span><br>
<b>Ne.</b> Ferrum tuetur principem. <b>Se.</b> Melius fides.<br>
<b>Ne.</b> Decet timeri Caesarem. <b>Se.</b> At plus diligi.<br>
<b>Ne.</b> Metuant necesse est++<b>Se.</b> Quidquid exprimitur graue est.<br>
<b>Ne.</b> Iussisque nostris pareant. <b>Se.</b> Iusta impera.<br>
<b>Ne.</b> Statuam ipse. <b>Se.</b> Quae consensus efficiat rata.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">460</span><br>
<b>Ne.</b> Destrictus ensis faciet. <b>Se.</b> Hoc absit nefas.<br>
<b>Ne.</b> An patiar ultra sanguinem nostrum peti,<br>
inultus et contemptus ut subito opprimar?<br>
exilia non fregere summotos procul<br>
Plautum atque Sullam, pertinax quorum furor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">465</span><br>
armat ministros sceleris in caedem meam,<br>
absentium cum maneat etiam ingens fauor<br>
in urbe nostra, qui fouet spes exulum.<br>
tollantur hostes ense suspecti mihi,<br>
inuisa coniunx pereat et carum sibi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">470</span><br>
fratrem sequatur. quidquid excelsum est cadat.<br>
<b>Se.</b> Pulcrum eminere est inter illustres uiros,<br>
consulere patriae, parcere afflictis, fera<br>
caede abstinere, tempus atque irae dare,<br>
orbi quietem, saeculo pacem suo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">475</span><br>
haec summa uirtus, petitur hac caelum uia.<br>
sic ille patriae primus Augustus parens<br>
complexus astra est, colitur et templis deus.<br>
illum tamen Fortuna iactauit diu<br>
terra marique per graues belli uices,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">480</span><br>
hostes parentis donec oppressit sui:<br>
tibi numen incruenta summisit suum<br>
et dedit habenas imperi facili manu<br>
nutuque terras maria subiecit tuo;<br>
inuidia tristis, uicta consensu pio,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">485</span><br>
cessit; senatus, equitis accensus fauor;<br>
plebisque uotis atque iudicio patrum<br>
tu pacis auctor, generis humani arbiter<br>
electus orbem spiritu sacro regis<br>
patriae parens: quod nomen ut serues petit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">490</span><br>
suosque ciues Roma commendat tibi.<br>
<b>Ne.</b> Munus deorum est, ipsa quod seruit mihi<br>
Roma et senatus quodque ab inuitis preces<br>
humilesque uoces exprimit nostri metus.<br>
seruare ciues principi et patriae graues,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">495</span><br>
claro tumentes genere quae dementia est,<br>
cum liceat una uoce suspectos sibi<br>
mori iubere? Brutus in caedem ducis,<br>
a quo salutem tulerat, armauit manus:<br>
inuictus acie, gentium domitor, Ioui&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">500</span><br>
aequatus altos saepe per honorum gradus<br>
Caesar nefando ciuium scelere occidit.<br>
&nbsp;&nbsp;&nbsp;&nbsp;&nbsp;Quantum cruoris Roma tum uidit sui,<br>
lacerata totiens! ille qui meruit pia<br>
uirtute caelum, diuus Augustus, uiros&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">505</span><br>
quot interemit nobiles, iuuenes senes<br>
sparsos per orbem, cum suos mortis metu<br>
fugerent penates et trium ferrum ducum,<br>
tabula notante deditos tristi neci!<br>
exposita rostris capita caesorum patres&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">510</span><br>
uidere maesti, flere nec licuit suos,<br>
non gemere dira tabe polluto foro,<br>
stillante sanie per putres uultus graui.<br>
Nec finis hic cruoris aut caedis stetit:<br>
pauere uolucres et feras saeuas diu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">515</span><br>
tristes Philippi, * * *<br>
* * * hausit et Siculum mare&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">516a</span><br>
classes uirosque saepe caedentes suos,<br>
concussus orbis uiribus magnis ducum.<br>
superatus acie puppibus Nilum petit<br>
fugae paratis, ipse periturus breui:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">520</span><br>
hausit cruorem incesta Romani ducis<br>
Aegyptus iterum, non leues umbras tegit.<br>
Illic sepultum est impie gestum diu<br>
ciuile bellum. condidit tandem suos<br>
iam fessus enses uictor hebetatos feris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">525</span><br>
uulneribus, et continuit imperium metus.<br>
armis fideque militis tutus fuit,<br>
pietate nati factus eximia deus,<br>
post fata consecratus et templis datus.<br>
&nbsp;&nbsp;&nbsp;&nbsp;&nbsp;Nos quoque manebunt astra, si saeuo prior&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">530</span><br>
ense occuparo quidquid infestum est mihi<br>
dignaque nostram subole fundaro domum.<br>
<b>Se.</b> Implebit aulam stirpe caelesti tuam<br>
generata diuo, Claudiae gentis decus,<br>
sortita fratris more Iunonis toros. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">535</span><br>
<b>Ne.</b> Incesta genetrix detrahit generi fidem,<br>
animusque numquam coniugis iunctus mihi.<br>
<b>Se.</b> Teneris in annis haud satis clara est fides,<br>
pudore uictus cum tegit flammas amor.<br>
<b>Ne.</b> Hoc equidem et ipse credidi frustra diu,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">540</span><br>
manifesta quamuis pectore insociabili<br>
uultuque signa proderent odium mei,<br>
tandem quod ardens statuit ulcisci dolor++<br>
dignamque thalamis coniugem inueni meis<br>
genere atque forma, uicta cui cedet Venus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">545</span><br>
Iouisque coniunx et ferox armis dea.<br>
<b>Se.</b> Probitas fidesque coniugis, mores pudor<br>
placeant marito: sola perpetuo manent<br>
subiecta nulli mentis atque animi bona;<br>
florem decoris singuli carpunt dies.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">550</span><br>
<b>Ne.</b> Omnes in unam contulit laudes deus<br>
talemque nasci fata uoluerunt mihi.<br>
<b>Se.</b> Recedat a te (temere ne credas) amor.<br>
<b>Ne.</b> Quem summouere fulminis dominus nequit,<br>
caeli tyrannum, saeua qui penetrat freta&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">555</span><br>
Ditisque regna, detrahit superos polo?<br>
<b>Se.</b> Volucrem esse Amorem fingit immitem deum<br>
mortalis error, armat et telis manus<br>
arcuque sacras, instruit saeua face<br>
genitumque credit Venere, Vulcano satum:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">560</span><br>
uis magna mentis blandus atque animi calor<br>
Amor est; iuuenta gignitur, luxu otio<br>
nutritur inter laeta Fortunae bona.<br>
quem si fouere atque alere desistas, cadit<br>
breuique uires perdit extinctus suas. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">565</span><br>
<b>Ne.</b> Hanc esse uitae maximam causam reor,<br>
per quam uoluptas oritur; interitu caret,<br>
cum procreetur semper, humanum genus<br>
Amore grato, qui truces mulcet feras.<br>
hic mihi iugales praeferat taedas deus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">570</span><br>
iungatque nostris igne Poppaeam toris.<br>
<b>Se.</b> Vix sustinere possit hos thalamos dolor<br>
uidere populi, sancta nec pietas sinat.<br>
<b>Ne.</b> Prohibebor unus facere quod cunctis licet?<br>
<b>Se.</b> Maiora populus semper a summo exigit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">575</span><br>
<b>Ne.</b> Libet experiri, uiribus fractus meis<br>
an cedat animis temere conceptus furor.<br>
<b>Se.</b> Obsequere potius ciuibus placidus tuis.<br>
<b>Ne.</b> Male imperatur, cum regit uulgus duces.<br>
<b>Se.</b> Nihil impetrare cum ualet, iuste dolet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">580</span><br>
<b>Ne.</b> Exprimere ius est, ferre quod nequeunt preces?<br>
<b>Se.</b> Negare durum est. <b>Ne.</b> Principem cogi nefas.<br>
<b>Se.</b> Remittat ipse. <b>Ne.</b> Fama sed uictum feret.<br>
<b>Se.</b> Leuis atque uana. <b>Ne.</b> Sit licet, multos notat.<br>
<b>Se.</b> Excelsa metuit. <b>Ne.</b> Non minus carpit tamen.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">585</span><br>
<b>Se.</b> Facile opprimetur. merita te diui patris<br>
aetasque frangat coniugis, probitas pudor.<br>
<b>Ne.</b> Desiste tandem, iam grauis nimium mihi,<br>
instare: liceat facere quod Seneca improbat.<br>
et ipse populi uota iam pridem moror&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">590</span><br>
&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">590a</span><br>
cum portet utero pignus et partem mei.<br>
quin destinamus proximum thalamis diem.<br>
&nbsp;&nbsp;&nbsp;&nbsp;&nbsp;<b>Agrippina</b> Tellure rupta Tartaro gressum extuli,<br>
Stygiam cruenta praeferens dextra facem<br>
thalamis scelestis: nubat his flammis meo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">595</span><br>
Poppaea nato iuncta, quas uindex manus<br>
dolorque matris uertet ad tristes rogos.<br>
manet inter umbras impiae caedis mihi<br>
semper memoria, manibus nostris grauis<br>
adhuc inultis, reddita et meritis meis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">600</span><br>
funesta merces puppis et pretium imperi<br>
nox illa qua naufragia defleui mea;<br>
comitum necem natique crudelis nefas<br>
deflere uotum fuerat++haud tempus datum est<br>
lacrimis, sed ingens scelere geminauit nefas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">605</span><br>
perempta ferro, foeda uulneribus sacros<br>
intra penates spiritum effudi grauem<br>
erepta pelago, sanguine extinxi meo<br>
nec odia nati: saeuit in nomen ferus<br>
matris tyrannus, obrui meritum cupit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">610</span><br>
simulacra, titulos destruit mortis metu<br>
totum per orbem, quem dedit poenam in meam<br>
puero regendum noster infelix amor.<br>
&nbsp;&nbsp;&nbsp;&nbsp;&nbsp;Extinctus umbras agitat infestus meas<br>
flammisque uultus noxios coniunx petit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">615</span><br>
instat, minatur, imputat fatum mihi<br>
tumulumque nati, poscit auctorem necis.<br>
iam parce: dabitur, tempus haud longum peto.<br>
ultrix Erinys impio dignum parat<br>
letum tyranno, uerbera et turpem fugam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">620</span><br>
poenasque quis et Tantali uincat sitim,<br>
dirum laborem Sisyphi, Tityi alitem<br>
Ixionisque membra rapientem rotam.<br>
licet extruat marmoribus atque auro tegat<br>
superbus aulam, limen armatae ducis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">625</span><br>
seruent cohortes, mittat immensas opes<br>
exhaustus orbis, supplices dextram petant<br>
Parthi cruentam, regna diuitias ferant:<br>
ueniet dies tempusque quo reddat suis<br>
animam nocentem sceleribus, iugulum hostibus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">630</span><br>
desertus ac destructus et cunctis egens.<br>
&nbsp;&nbsp;&nbsp;&nbsp;&nbsp;Heu, quo labor, quo uota ceciderunt mea?<br>
quo te furor prouexit attonitum tuus<br>
et fata, nate, cedat ut tantis malis<br>
genetricis ira, quae tuo scelere occidit?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">635</span><br>
utinam, antequam te paruulum in lucem edidi<br>
aluique, saeuae nostra lacerassent ferae<br>
uiscera: sine ullo scelere, sine sensu innocens<br>
meus occidisses; iunctus atque haerens mihi<br>
semper quieta cerneres sede inferum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">640</span><br>
proauos patremque, nominis magni uiros,<br>
quos nunc pudor luctusque perpetuus manet<br>
ex te, nefande, meque quae talem tuli.<br>
&nbsp;&nbsp;&nbsp;&nbsp;&nbsp;Quid tegere cesso Tartaro uultus meos,<br>
nouerca coniunx mater infelix meis?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">645</span><br>
&nbsp;&nbsp;&nbsp;&nbsp;&nbsp;<b>Octavia</b> Parcite lacrimis urbis festo<br>
&nbsp;&nbsp;&nbsp;&nbsp;&nbsp;laetoque die,<br>
ne tantus amor nostrique fauor<br>
principis acres suscitet iras<br>
uobisque ego sim causa malorum. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">650</span><br>
non hoc primum pectora uulnus<br>
mea senserunt: grauiora tuli;<br>
dabit hic nostris finem curis<br>
&nbsp;&nbsp;&nbsp;&nbsp;&nbsp;uel morte dies;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">653a</span><br>
non ego saeui cernere cogar<br>
&nbsp;&nbsp;&nbsp;&nbsp;&nbsp;coniugis ora,<br>
non inuisos intrare mihi<br>
&nbsp;&nbsp;&nbsp;&nbsp;&nbsp;thalamos famulae;<br>
soror Augusti, non uxor ero.<br>
absint tantum tristes poenae<br>
&nbsp;&nbsp;&nbsp;&nbsp;&nbsp;letique metus++&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">660</span><br>
scelerum diri, miseranda, uiri<br>
potes hoc demens sperare memor?<br>
hos ad thalamos seruata diu<br>
uictima tandem funesta cades.<br>
&nbsp;&nbsp;&nbsp;&nbsp;&nbsp;Sed quid patrios saepe penates&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">665</span><br>
respicis udis confusa genis?<br>
propera tectis efferre gradus,<br>
linque cruentam principis aulam.<br>
&nbsp;&nbsp;&nbsp;&nbsp;&nbsp;<b>Chorvs</b> En illuxit suspecta diu<br>
fama totiens iactata dies:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">670</span><br>
cessit thalamis Claudia diri<br>
&nbsp;&nbsp;&nbsp;&nbsp;&nbsp;pulsa Neronis,<br>
quos iam uictrix Poppaea tenet,<br>
cessat pietas dum nostra graui<br>
compressa metu segnisque dolor. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">675</span><br>
Vbi Romani uis est populi,<br>
fregit diros quae saepe duces,<br>
dedit inuictae leges patriae,<br>
fasces dignis ciuibus olim,<br>
iussit bellum pacemque, feras&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">680</span><br>
&nbsp;&nbsp;&nbsp;&nbsp;&nbsp;gentes domuit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">680a</span><br>
captos reges carcere clausit?<br>
Grauis en oculis undique nostris<br>
iam Poppaeae fulget imago<br>
&nbsp;&nbsp;&nbsp;&nbsp;&nbsp;iuncta Neroni!<br>
affligat humo uiolenta manus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">685</span><br>
similes nimium uultus dominae<br>
ipsamque toris detrahat altis,<br>
petat infestis mox et flammis<br>
telisque feri principis aulam.<br>
&nbsp;&nbsp;&nbsp;&nbsp;&nbsp;<b>Nvtrix</b> Quo trepida gressum coniugis thalamis tui&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">690</span><br>
effers, alumna, quidue secretum petis<br>
turbata uultu? cur genae fletu madent?<br>
certe petitus precibus et uotis dies<br>
nostris refulsit: Caesari iuncta es tuo<br>
taeda iugali, quem tuus cepit decor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">695</span><br>
et culta sancte tradidit uinctum tibi<br>
genetrix Amoris, maximum numen, Venus.<br>
O qualis altos quanta pressisti toros<br>
residens in aula! uidit attonitus tuam<br>
formam senatus, tura cum superis dares&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">700</span><br>
sacrasque grato spargeres aras mero,<br>
uelata summum flammeo tenui caput;<br>
et ipse lateri iunctus atque haerens tuo<br>
sublimis inter ciuium laeta omina<br>
incessit habitu atque ore laetitiam gerens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">705</span><br>
princeps superbo: talis emersam freto<br>
spumante Peleus coniugem accepit Thetin,<br>
quorum toros celebrasse caelestes ferunt<br>
pelagique numen omne consensu pari.<br>
Quae subita uultus causa mutauit tuos?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">710</span><br>
quid pallor iste, quid ferant lacrimae doce.<br>
&nbsp;&nbsp;&nbsp;&nbsp;&nbsp;<b>Poppaea</b> Confusa tristi proximae noctis metu<br>
uisuque, nutrix, mente turbata feror,<br>
defecta sensu. laeta nam postquam dies<br>
sideribus atris cessit et nocti polus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">715</span><br>
inter Neronis uincta complexus mei<br>
somno resoluor; nec diu placida frui<br>
quiete licuit. uisa nam thalamos meos<br>
celebrare turba est maesta: resolutis comis<br>
matres Latinae flebiles planctus dabant;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">720</span><br>
inter tubarum saepe terribilem sonum<br>
sparsam cruore coniugis genetrix mei<br>
uultu minaci saeua quatiebat facem.<br>
Quam dum sequor coacta praesenti metu,<br>
diducta subito patuit ingenti mihi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">725</span><br>
tellus hiatu; lata quo praeceps toros<br>
cerno iugales pariter et miror meos,<br>
in quis resedi fessa. uenientem intuor<br>
comitante turba coniugem quondam meum<br>
natumque; properat petere complexus meos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">730</span><br>
Crispinus, intermissa libare oscula:<br>
irrupit intra tecta cum trepidus mea<br>
ensemque iugulo condidit saeuum Nero.<br>
Tandem quietem magnus excussit timor;<br>
quatit ora et artus horridus nostros tremor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">735</span><br>
pulsatque pectus; continet uocem timor,<br>
quam nunc fides pietasque produxit tua.<br>
Heu quid minantur inferum manes mihi<br>
aut quem cruorem coniugis uidi mei?<br>
<b>Nvt.</b> Quaecumque mentis agitat intentus uigor,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">740</span><br>
ea per quietem sacer et arcanus refert<br>
ueloxque sensus. coniugem thalamos toros<br>
uidisse te miraris amplexu noui<br>
haerens mariti? sed mouent laeto die<br>
pulsata palmis pectora et fusae comae?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">745</span><br>
Octauiae discidia planxerunt sacros<br>
inter penates fratris et patrium larem.<br>
fax illa, quam secuta es, Augustae manu<br>
praelata clarum nomen inuidia tibi<br>
partum ominatur, inferum sedes toros&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">750</span><br>
stabiles futuros spondet aeternae domus.<br>
iugulo quod ensem condidit princeps tuus,<br>
bella haud mouebit, pace sed ferrum teget.<br>
Recollige animum, recipe laetitiam, precor,<br>
timore pulso redde te thalamis tuis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">755</span><br>
<b>Po.</b> Delubra et aras petere constitui sacras,<br>
caesis litare uictimis numen deum,<br>
ut expientur noctis et somni minae<br>
terrorque in hostes redeat attonitus meos.<br>
Tu uota pro me suscipe et precibus piis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">760</span><br>
superos adora, maneat ut praesens status.<br>
&nbsp;&nbsp;&nbsp;&nbsp;&nbsp;<b>Chorvs</b> Si uera loquax fama Tonantis<br>
furta et gratos narrat amores<br>
(quem modo Ledae pressisse sinum<br>
tectum plumis pennisque ferunt,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">765</span><br>
modo per fluctus raptam Europen<br>
taurum tergo portasse trucem),<br>
quae regit et nunc deseret astra,<br>
petet amplexus, Poppaea, tuos,<br>
quos et Ledae praeferre potest&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">770</span><br>
et tibi, quondam cui miranti<br>
fuluo, Danae, fluxit in auro.<br>
Formam Sparte iactet alumnae<br>
licet et Phrygius praemia pastor,<br>
uincet uultus haec Tyndaridos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">775</span><br>
qui mouerunt horrida bella<br>
Phrygiaeque solo regna dedere.<br>
&nbsp;&nbsp;&nbsp;&nbsp;&nbsp;Sed quis gressu ruit attonito<br>
aut quid portat pectore anhelo?<br>
&nbsp;&nbsp;&nbsp;&nbsp;&nbsp;<b>Nvntivs</b> Quicumque tectis excubat miles ducis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">780</span><br>
defendat aulam, cui furor populi imminet.<br>
trepidi cohortes ecce praefecti trahunt<br>
praesidia ad urbis, uicta nec cedit metu<br>
concepta rabies temere, sed uires capit.<br>
<b>Cho.</b> Quis iste mentes agitat attonitus furor?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">785</span><br>
<b>Nvn.</b> Octauiae fauore percussa agmina<br>
et efferata per nefas ingens ruunt.<br>
<b>Cho.</b> Quid ausa facere quoue consilio doce.<br>
<b>Nvn.</b> Reddere penates Claudiae diri parant<br>
torosque fratris, debitam partem imperi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">790</span><br>
<b>Cho.</b> Quos iam tenet Poppaea concordi fide?<br>
<b>Nvn.</b> Hinc urit animos pertinax nimium fauor<br>
et in furorem temere praecipites agit:<br>
quaecumque claro marmore effigies stetit<br>
aut aere fulgens, ora Poppaeae gerens,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">795</span><br>
afflicta uulgi manibus et saeuo iacet<br>
euersa ferro; membra per partes trahunt<br>
diducta laqueis, obruunt turpi diu<br>
calcata caeno. uerba conueniunt feris<br>
immixta factis, quae timor reticet meus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">800</span><br>
Saepire flammis principis sedem parant,<br>
populi nisi irae coniugem reddat nouam,<br>
reddat penates Claudiae uictus suos.<br>
ut noscat ipse ciuium motus mea<br>
uoce, haud morabor iussa praefecti exequi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">805</span><br>
<b>Cho.</b> Quid fera frustra bella mouetis?<br>
inuicta gerit tela Cupido:<br>
flammis uestros obruet ignes<br>
quis extinxit fulmina saepe<br>
captumque Iouem caelo traxit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">810</span><br>
&nbsp;&nbsp;&nbsp;&nbsp;&nbsp;Laesi tristes dabitis poenas<br>
&nbsp;&nbsp;&nbsp;&nbsp;&nbsp;sanguine uestro;<br>
non est patiens feruidus irae<br>
&nbsp;&nbsp;&nbsp;&nbsp;&nbsp;facilisque regi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">813a</span><br>
ille ferocem iussit Achillem<br>
&nbsp;&nbsp;&nbsp;&nbsp;&nbsp;pulsare lyram,<br>
fregit Danaos, fregit Atriden,<br>
regna euertit Priami, claras<br>
&nbsp;&nbsp;&nbsp;&nbsp;&nbsp;diruit urbes.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">817a</span><br>
et nunc animus quid ferat horret<br>
uis immitis uiolenta dei.<br>
&nbsp;&nbsp;&nbsp;&nbsp;&nbsp;<b>Nero</b> O lenta nimium militis nostri manus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">820</span><br>
et ira patiens post nefas tantum mea,<br>
quod non cruor ciuilis accensas faces<br>
extinguit in nos, caede nec populi madet<br>
funerea Roma, quae uiros tales tulit!<br>
Admissa sed iam morte puniri parum est,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">825</span><br>
grauiora meruit impium plebis scelus.<br>
en illa, cui me ciuium subicit furor,<br>
suspecta coniunx et soror semper mihi,<br>
tandem dolori spiritum reddat meo<br>
iramque nostram sanguine extinguat suo;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">830</span><br>
mox tecta flammis concidant urbis meis,<br>
ignes ruinae noxium populum premant<br>
turpisque egestas, saeua cum luctu fames.<br>
Exultat ingens saeculi nostri bonis<br>
corrupta turba nec capit clementiam &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">835</span><br>
ingrata nostram, ferre nec pacem potest,<br>
sed inquieta rapitur hinc audacia,<br>
hinc temeritate fertur in praeceps sua:<br>
malis domanda est et graui semper iugo<br>
premenda, ne quid simile temptare audeat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">840</span><br>
contraque sanctos coniugis uultus meae<br>
attollere oculos; fracta per poenas metu<br>
parere discet principis nutu sui.<br>
&nbsp;&nbsp;&nbsp;&nbsp;&nbsp;Sed adesse cerno rara quem pietas uirum<br>
fidesque castris nota praeposuit meis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">845</span><br>
&nbsp;&nbsp;&nbsp;&nbsp;&nbsp;<b>Praefectvs</b> Populi furorem caede paucorum, diu<br>
qui restiterunt temere, compressum affero.<br>
<b>Ne.</b> Et hoc sat est? sic miles audisti ducem?<br>
&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">848a</span><br>
compescis? haec uindicta debetur mihi?<br>
<b>Prf.</b> Cecidere motus impii ferro duces.<br>
<b>Ne.</b> Quid illa turba, petere quae flammis meos<br>
ausa est penates, principi legem dare,<br>
abstrahere nostris coniugem caram toris,<br>
uiolare quantum licuit incesta manu<br>
et uoce dira? debita poena uacat?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">855</span><br>
<b>Prf.</b> Poenam dolor constituet in ciues tuos?<br>
<b>Ne.</b> Constituet, aetas nulla quam famae eximat.<br>
<b>Prf.</b> Tua temperet nos ira, non noster timor.<br>
<b>Ne.</b> Iram expiabit prima quae meruit meam.<br>
<b>Prf.</b> Quam poscat ede, nostra ne parcat manus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">860</span><br>
<b>Ne.</b> Caedem sororis poscit et dirum caput.<br>
<b>Prf.</b> Horrore uinctum trepidus astrinxit rigor.<br>
<b>Ne.</b> Parere dubitas? <b>Prf.</b> Cur meam damnas fidem?<br>
<b>Ne.</b> Quod parcis hosti. <b>Prf.</b> Femina hoc nomen capit?<br>
<b>Ne.</b> Si scelera cepit. <b>Prf.</b> Estne qui sontem arguat?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">865</span><br>
<b>Ne.</b> Populi furor. <b>Prf.</b> Quis regere dementes ualet?<br>
<b>Ne.</b> Qui concitare potuit. <b>Prf.</b> Haud quemquam, reor,<br>
mulier++<b>Ne.</b> Dedit natura cui pronum malo<br>
animum, ad nocendum pectus instruxit dolis.<br>
<b>Prf.</b> Sed uim negauit. <b>Ne.</b> Vt ne inexpugnabilis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">870</span><br>
esset, sed aegras frangeret uires timor<br>
uel poena; quae iam sera damnatam premet<br>
diu nocentem. tolle consilium ac preces<br>
et imperata perage: deuectam rate<br>
procul in remotum litus interimi iube,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">875</span><br>
tandem ut residat pectoris nostri tumor.<br>
&nbsp;&nbsp;&nbsp;&nbsp;&nbsp;<b>Chorvs</b> O funestus multis populi<br>
&nbsp;&nbsp;&nbsp;&nbsp;&nbsp;dirusque fauor,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">877a</span><br>
qui cum flatu uela secundo<br>
ratis impleuit uexitque procul,<br>
languidus idem deserit alto&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">880</span><br>
&nbsp;&nbsp;&nbsp;&nbsp;&nbsp;saeuoque mari.<br>
Fleuit Gracchos miseranda parens,<br>
perdidit ingens quos plebis amor<br>
&nbsp;&nbsp;&nbsp;&nbsp;&nbsp;nimiusque fauor,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">883a</span><br>
genere illustres, pietate fide<br>
lingua claros, pectore fortes,<br>
&nbsp;&nbsp;&nbsp;&nbsp;&nbsp;legibus acres.<br>
Te quoque, Liui, simili leto<br>
&nbsp;&nbsp;&nbsp;&nbsp;&nbsp;Fortuna dedit,<br>
quem neque fasces texere, suae<br>
nec tecta domus++plura referre&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">890</span><br>
prohibet praesens exempla dolor:<br>
modo cui patriam reddere ciues<br>
aulam et fratris uoluere toros,<br>
nunc ad poenam letumque trahi<br>
flentem miseram cernere possunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">895</span><br>
&nbsp;&nbsp;&nbsp;&nbsp;&nbsp;Bene paupertas humili tecto<br>
&nbsp;&nbsp;&nbsp;&nbsp;&nbsp;contenta latet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">896a</span><br>
quatiunt altas saepe procellae<br>
aut euertit Fortuna domos.<br>
&nbsp;&nbsp;&nbsp;&nbsp;&nbsp;<b>Octavia</b> Quo me trahitis quodue tyrannus<br>
aut exilium regina iubet?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">900</span><br>
sic mihi uitam fracta remittit,<br>
tot iam nostris euicta malis?<br>
sin caede mea cumulare parat<br>
luctus nostros, inuidet etiam<br>
cur in patria mihi saeua mori? &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">905</span><br>
sed iam spes est nulla salutis:<br>
fratris cerno miseranda ratem.<br>
hac est cuius uecta carina<br>
quondam genetrix, nunc et thalamis<br>
expulsa soror miseranda uehar.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">910</span><br>
nullum Pietas nunc numen habet<br>
&nbsp;&nbsp;&nbsp;&nbsp;&nbsp;nec sunt superi:<br>
regnat mundo tristis Erinys.<br>
&nbsp;&nbsp;&nbsp;&nbsp;&nbsp;Quis mea digne deflere potest<br>
mala? quae lacrimis nostris questus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">915</span><br>
&nbsp;&nbsp;&nbsp;&nbsp;&nbsp;reddere aedon?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">915a</span><br>
cuius pennas utinam miserae<br>
&nbsp;&nbsp;&nbsp;&nbsp;&nbsp;mihi fata darent!<br>
fugerem luctus ablata meos<br>
penna uolucri procul et coetus<br>
hominum tristes caedemque feram.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">920</span><br>
sola in uacuo nemore et tenui<br>
&nbsp;&nbsp;&nbsp;&nbsp;&nbsp;ramo pendens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">921a</span><br>
querulo possem gutture maestum<br>
&nbsp;&nbsp;&nbsp;&nbsp;&nbsp;fundere murmur.<br>
<b>Cho.</b> Regitur fatis mortale genus<br>
nec sibi quidquam spondere potest&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">925</span><br>
&nbsp;&nbsp;&nbsp;&nbsp;&nbsp;firmum et stabile,<br>
quem per casus uoluit uarios<br>
semper nobis metuenda dies.<br>
Animum firment exempla tuum,<br>
iam multa domus quae uestra tulit:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">930</span><br>
quid saeuior est Fortuna tibi?<br>
Tu mihi primum tot natorum<br>
memoranda parens, nata Agrippae,<br>
nurus Augusti, Caesaris uxor,<br>
cuius nomen clarum toto&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">935</span><br>
&nbsp;&nbsp;&nbsp;&nbsp;&nbsp;fulsit in orbe,<br>
utero totiens enixa graui<br>
&nbsp;&nbsp;&nbsp;&nbsp;&nbsp;pignora pacis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">937a</span><br>
mox exilium, uerbera, saeuas<br>
passa catenas, funera, luctus,<br>
tandem letum cruciata diu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">940</span><br>
Felix thalamis Liuia Drusi<br>
natisque ferum ruit in facinus<br>
&nbsp;&nbsp;&nbsp;&nbsp;&nbsp;poenamque suam.<br>
Iulia matris fata secuta est:<br>
post longa tamen tempora ferro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">945</span><br>
caesa est, quamuis crimine nullo.<br>
Quid non potuit quondam genetrix<br>
tua quae rexit principis aulam<br>
cara marito partuque potens?<br>
eadem famulo subiecta suo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">950</span><br>
cecidit diri militis ense.<br>
Quid cui licuit regnum caeli<br>
sperare, parens tanta Neronis?<br>
non funesta uiolata manu<br>
&nbsp;&nbsp;&nbsp;&nbsp;&nbsp;remigis ante,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">955</span><br>
mox et ferro lacerata diu<br>
saeui iacuit uictima nati?<br>
<b>Oc.</b> Me quoque tristes mittit ad umbras<br>
ferus et manes ecce tyrannus.<br>
quid iam frustra miseranda moror?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">960</span><br>
rapite ad letum quis ius in nos<br>
&nbsp;&nbsp;&nbsp;&nbsp;&nbsp;Fortuna dedit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">961a</span><br>
Testor superos++quid agis, demens?<br>
parce precari quis inuisa es<br>
numina diuum: Tartara testor<br>
Erebique deas scelerum ultrices&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">965</span><br>
&nbsp;&nbsp;&nbsp;&nbsp;&nbsp;et te, genitor,<br>
dignum tali morte et poena:<br>
non inuisa est mors ista mihi.<br>
&nbsp;&nbsp;&nbsp;&nbsp;&nbsp;Armate ratem, date uela fretis<br>
uentisque, petat puppis rector&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">970</span><br>
Pandatariae litora terrae.<br>
<b>Cho.</b> Lenes aurae zephyrique leues,<br>
tectam quondam nube aetheria<br>
qui uexistis raptam saeuae<br>
uirginis aris Iphigeniam,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">975</span><br>
hanc quoque tristi procul a poena<br>
portate, precor, templa ad Triuiae.<br>
Vrbe est nostra mitior Aulis<br>
et Taurorum barbara tellus:<br>
hospitis illic caede litatur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">980</span><br>
&nbsp;&nbsp;&nbsp;&nbsp;&nbsp;numen superum;<br>
ciuis gaudet Roma cruore.
</P>

<p class=border></P>

<p>
<table border=0 cellspacing=15 cellpadding=0 align=CENTER> <tr><td><a href="/sen.html">Seneca the Younger</A><td><a href="/index.html">The Latin Library</A> <td><a href="/classics.html">The Classics Page</A> </TABLE>
</p>
</BODY>
</HTML>