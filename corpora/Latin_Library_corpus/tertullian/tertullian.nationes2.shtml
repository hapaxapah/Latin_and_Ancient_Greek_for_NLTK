<HTML> <HEAD> <TITLE>Tertullian: ad Nationes II</TITLE>
<link REL="SHORTCUT ICON" href="/icon.ico">
 </HEAD> <BODY BACKGROUND="/yellotx.jpg" BGCOLOR="#FFFFFF"> <FONT SIZE=4> <BR> <CENTER><FONT SIZE=5>TERTULLIANI AD NATIONES LIBER SECUNDUS</FONT></CENTER> <P> <HR> <HR> <P> <FONT SIZE=4> <CENTER><B>I</B></CENTER> <P> I.  <SPAN class="verse"><A NAME="1_1"></A>[1]</SPAN> Nunc de deis uestris, miserandae nationes, congredi uobiscum defensio nostra desiderat, prouocans ipsam conscientiam uestram ad recensendum, an uere dei, ut uultis, an falso, ut scire non uultis. <SPAN class="verse"><A NAME="1_2"></A>[2]</SPAN> Haec enim  materia est erroris humani per artificem eius, ne ignorantia erroris tollatur,  quo magis rei sitis. <SPAN class="verse"><A NAME="1_3"></A>[3]</SPAN> Patent oculi nec uident; hiant aures nec audiunt, cor stupet saliens; nescit animus quod agnoscit! <SPAN class="verse"><A NAME="1_4"></A>[4]</SPAN> Denique si tantam peruersitatem una praescriptione discuti liceret, in expedito esset nuntiatio, cum omnes istos deos ab hominibus institutos non negetis, iam hinc excidere  fidem uerae diuinitatis, quod nihil utique aliquando coeptum diuinum uideri iure possit. <SPAN class="verse"><A NAME="1_5"></A>[5]</SPAN> Sedenim multa sunt, quibus teneritas conscientiae obduratur in callositatem uoluntarii erroris. Ingenti manu ueritas obsidetur, — et ipsa de sua uirtute secura est! <SPAN class="verse"><A NAME="1_6"></A>[6]</SPAN> Quidni? Quemcumque uult, de ipsis aduersariis socios protectoresque sibimet assumit et omnem illam expugnatorum multitudinem prosternit. </P> <P><SPAN class="verse"><A NAME="1_7"></A>[7]</SPAN> Aduersus haec igitur nobis negotium est, aduersus institutiones maiorum, auctoritates receptorum, leges dominantium, argumentationes prudentium; aduersus uetustatem, consuetudinem,  necessitatem; aduersus exempla, prodigia, miracula, quae omnia adulterinam istam diuinitatem [istam] corroborauerunt. <SPAN class="verse"><A NAME="1_8"></A>[8]</SPAN> Quare secundum uestros commentarios, quos ex  omni theologiae genere recepistis, gradum conferens, quoniam maior in huiusmodi penes uos auctoritas literarum quam rerum est, elegi ad compendium Varronis opera,  qui, Rerum Diuinarum ex omnibus retro digestis commentatus, idoneum se nobis scopum et posuit. </P> <P><SPAN class="verse"><A NAME="1_9"></A>[9]</SPAN> Hunc si interrogem, qui insinuatores deorum, aut philosophos designat aut populos aut poetas. <SPAN class="verse"><A NAME="1_10"></A>[10]</SPAN> Triplici enim genere deorum censum distinxit: unum esse physicum, quod philosophi retractant, aliud mythicum, quod inter poetas uolutatur, tertium gentile, quod populi sibi quique  adoptauerunt. <SPAN class="verse"><A NAME="1_11"></A>[11]</SPAN> Igitur cum philosophi physicum coniecturis concinnarint, poetae mythicum de fabulis traxerint, populi gentile ultro praesumpserint, ubinam ueritas collocanda? <SPAN class="verse"><A NAME="1_12"></A>[12]</SPAN> In coniecturis? sed incerta conceptio est. In fabulis? sed foeda relatio est. In adoptionibus? sed  &lt; . . . . . . . &gt; et municipalis adoptatio est. <SPAN class="verse"><A NAME="1_13"></A>[13]</SPAN> Denique apud  philosophos  incerta, quia  uaria;   apud  poetas  omnia  indigna, quia turpia;  apud populos passiua omnia, quia  uoluntaria. <SPAN class="verse"><A NAME="1_14"></A>[14]</SPAN> Porro diuinitas, si ueram retractes, ea definitione est, ut ista neque argumentationibus incertis colligatur,  neque fabulis indignis contaminetur, neque adoptionibus passiuis iudicetur; haberi enim debet, sicut est, certa, integra, communis, quia scilicet omnium. <SPAN class="verse"><A NAME="1_15"></A>[15]</SPAN> Ceterum quem deum credam? Quem suspicio aestimauit; quem historia iactauit quem ciuitas uoluit? Dignius multo neminem credam quam  dubitandum aut pudendum aut adoptiuum! </P> <P><b> II.</b> <SPAN class="verse"><A NAME="2_1"></A>[1]</SPAN> Sed physico auctoritas philosophorum ut mancipium sapientiae patrocinatur. Sane mira sapientia philosophorum, cuius infirmitatem prima haec contestatur uarietas opinionum, ueniens de ignorantia ueritatis. <SPAN class="verse"><A NAME="2_2"></A>[2]</SPAN> Quis autem sapiens, expers ueritatis, qui ipsius sapientiae ac ueritatis patrem et dominum Deum ignoret? <SPAN class="verse"><A NAME="2_3"></A>[3]</SPAN> Nam et diuina alias enuntiatio Solomonis: &quot;Initium&quot;, inquit, &quot;sapientiae metus in Deum&quot;. <SPAN class="verse"><A NAME="2_4"></A>[4]</SPAN> Porro timoris origo notitia est: quis enim timebit, quod ignorat? Itaque † Deum timuerit, ignotio omnium, Deum omnium notitiam et ueritatem assecutus plenam atque perfectam sapientiam optinebit. <SPAN class="verse"><A NAME="2_5"></A>[5]</SPAN> Hoc autem philosophiae non liquido successit. Licet enim per curiositatem omnimodae literaturae inspiciendae diuinis quoque scripturis, ut antiquioribus, possint uideri incursasse et  inde nonnulla dempsisse, cum tamen alia expellant, probant sese aut non omnia dispexisse aut non omnibus credidisse—nam et alias ueritatis simplicitas per scrupulositatem humanam de fide nutat —, et ita accedente libidine gloriae ad proprii ingenii opera mutasse; <SPAN class="verse"><A NAME="2_6"></A>[6]</SPAN> per   quod in incertum abiit etiam quod inuenerant, et facta est argumentationum inundatio de stillicidio uno atque alio ueritatis.  </P> <P><SPAN class="verse"><A NAME="2_7"></A>[7]</SPAN> Inuento enim solummodo deo, non ut inuenerunt, exposuerunt, ut de qualitate eius et de natura, etiam de sede  disceptent: <SPAN class="verse"><A NAME="2_8"></A>[8]</SPAN> Platonici quidem curantem rerum et arbitrum  et iudicem, Epicurei otiosum et inexercitum, et, ut ita dixerim, neminem; positum uero extra mundum Stoici, intra  mundum Platonici. <SPAN class="verse"><A NAME="2_9"></A>[9]</SPAN> Quem non penitus admiserant, neque nosse potuerunt neque timere nec inde sapere, exorbitantes scilicet ab initio sapientiae, id est metu  in Deum.  <SPAN class="verse"><A NAME="2_10"></A>[10]</SPAN> Exstant testimonia tam ignoratae quam dubitatae inter philosophos diuinitatis. Diogenes consultus, quid in caelis agatur, &quot;numquam&quot;, inquit, &quot;ascendi&quot;. Item, an dei essent, &quot;nescio&quot;, inquit, &quot;nisi, ut sint, expedire.&quot; <SPAN class="verse"><A NAME="2_11"></A>[11]</SPAN> Thales Milesius Croeso sciscitanti, quid de deis arbitraretur, post aliquot deliberandi commeatus, &quot;nihil&quot; renuntiauit. <SPAN class="verse"><A NAME="2_12"></A>[12]</SPAN> Socrates  ipse deos istos quasi certus negabat; idem Aesculapio gallinacium resecari quasi certus iubebat. <SPAN class="verse"><A NAME="2_13"></A>[13]</SPAN> Et ideo cum tam incerta et in&lt; . . . . . &gt; definiendi de deo philosophia deprehenditur, quem potuit metum habere eius, quem non liquido tenebat determinare? </P> <P><SPAN class="verse"><A NAME="2_14"></A>[14]</SPAN> De mundo deos di dicimus. Hinc enim physicum theologiae genus cogunt, qui elementa deos tradiderunt, ut  Dionysius Stoicus trifariam deos diuidens unam uult speciem quae in promptu sit, ut Solem, Lunam, &lt; . . . . . . . . &gt;;  aliam,   quae   non   compareat,   ut   Neptunum;   reliquam,  quae de hominibus ad diuinitatem transisse dicitur, ut Herculem Amphiaraum.  <SPAN class="verse"><A NAME="2_15"></A>[15]</SPAN> Aeque Arcesilaus trinam formam <SUP> </SUP>diuinitatis inducit, Olympios, Astra, Titanios, de Caelo et Terra; ex his,  Saturno et Ope,  Neptunum,  Iouem  et Orcum, et ceteram successionem. <SPAN class="verse"><A NAME="2_16"></A>[16]</SPAN> Xenocrates Academicus  bifariam facit Olympios et Titanios, qui de Caelo et Terra. <SPAN class="verse"><A NAME="2_17"></A>[17]</SPAN> Aegyptiorum plerique quattuor deos credunt, Solem et     Lunam, Caelum ac Terram. <SPAN class="verse"><A NAME="2_18"></A>[18]</SPAN> Cum reliquo igni superno deos ortos Democritus suspicatur, cuius instar uult esse naturam Zenon. <SPAN class="verse"><A NAME="2_19"></A>[19]</SPAN> Vnde et Varro ignem mundi animum facit,  ut perinde in mundo ignis omnia gubernet sicut animus  in nobis. <SPAN class="verse"><A NAME="2_20"></A>[20]</SPAN> Atqui uanissime.  &quot;Qui cum est,&quot; inquit, &quot;in nobis, ipsi sumus; cum exiuit, emorimur.&quot; Ergo et ignis cum de mundo per fulgura proficiscitur, mundus emoritur. </P> <P><b> III.</b> <SPAN class="verse"><A NAME="3_1"></A>[1]</SPAN> His ita expeditis uidemus physicum istud ad hoc  subornatum, ut deos elementa contendat, cum ex his etiam alios deos natos alleget; dei enim nonnisi de deis nascerentur. <SPAN class="verse"><A NAME="3_2"></A>[2]</SPAN> Quos quoniam in mythico apud poetas plenius suo loco examinabimus, tamen, quod de ipsis interim retractandum est, quod ad praesentem speciem facit, simul et de praesenti specie ad ipsos &lt; . . . . . . . . . &gt;, ostensuri sumus deos nullo  modo uideri posse, qui de elementis nati dicuntur, ut iam hinc praeiudicatum sit deos elementa non esse, quia qui  de elementis nati dicuntur, dei non sunt; <SPAN class="verse"><A NAME="3_3"></A>[3]</SPAN> aeque, demonstrantes elementa deos non esse, ad illam agnatorum speciem  praestruemus iure deos non esse defendi, quorum parentes, id est elementa, dei non sint.  </P> <P><SPAN class="verse"><A NAME="3_4"></A>[4]</SPAN> Scimus deum de deo nasci, quemadmodum de non deo non deum. Igitur, quod elementa contineat mundus iste (ut summaliter tractem de uniuersitate, partibus eius praeministrans, — nam quae condicio eius, eadem utique erit et elementorum ut membrorum —), aut ab aliquo institutus sit necesse est, qua Platonis humanitas, aut a nullo, qua Epicuri duritia; et si institutus est, habendo initium habebit et finem. <SPAN class="verse"><A NAME="3_5"></A>[5]</SPAN> Ita quod aliquando non fuit ante initium et  quandoque non erit post finem., non capit utique uideri deus, carens substantia diuinitatis, id est aeternitate, quae sine initio et fine censetur. <SPAN class="verse"><A NAME="3_6"></A>[6]</SPAN> Si uero institutus omnino non est ac propterea deus habendus, quod ut deus neque initium neque finem sui patitur, quomodo quidam assignant elementis,  quae deos uolunt, generationem, cum Stoici negent quicquam de deo nasci? Item quomodo uolunt, quos de elementis natos ferunt, deos haberi, cum deum negent nasci? <SPAN class="verse"><A NAME="3_7"></A>[7]</SPAN> Itaque quod mundi erit, hoc elementis adscribetur, caelo  dico et terrae et sideribus et igni, quae deos et deorum parentes aduersus negatam generationem dei et natiuitatem frustra uobis credi proposuit Varro et qui Varroni indicauerunt animalia esse caelum et astra. </P> <P><SPAN class="verse"><A NAME="3_8"></A>[8]</SPAN> Quod si ita est, etiam mortalia sint necesse est, secundum animalium formam; nam etsi immortalem constat animam, ipsi hoc soli licebit, non etiam illi cui adnectatur, id  est corpori. <SPAN class="verse"><A NAME="3_9"></A>[9]</SPAN> Nemo autem negabit elementis corpus esse, cum et contingamus ea et contingamur ab eis, certaque cor pora ex illis decidere uideamus. <SPAN class="verse"><A NAME="3_10"></A>[10]</SPAN> Ergo si animalia deposita ratione animae, qua corporum condicio, mortalia, non utique dei sunt. </P> <P><SPAN class="verse"><A NAME="3_11"></A>[11]</SPAN> Et tamen unde animalia Varroni uidentur elementa? &quot;Quoniam,&quot; inquit, &quot;mouentur.&quot; Ac ne ex diuerso proponatur multa alia moueri, ut rotas, ut plaustra, ut machinas <SUP> </SUP>ceteras, ultro praeuenit dicens eo animalia credita, quod per semetipsa mouerentur, nullo extrinsecus apparente motatore eorum aut initiatore, sicuti apparet qui rotam compellit et plaustra uoluit et machinam temperat. Igitur nisi animalia, non mobilia per se.  </P> <P><SPAN class="verse"><A NAME="3_12"></A>[12]</SPAN> Porro allegans quid non appareat, ostendit quid quaesisse debuerat, id est artificem et arbitrum motus; neque enim statim non est quod, quia non uidemus, non credimus esse. <SPAN class="verse"><A NAME="3_13"></A>[13]</SPAN> Immo, eo altius inuestigandum est quod non uideatur, ut quod uideatur, quale sit, scire possimus. <SPAN class="verse"><A NAME="3_14"></A>[14]</SPAN> Alioquin si tantum ea quae comparent, ideo esse credantur quia comparent, quomodo deos etiam eos recipitis qui non comparent? <SPAN class="verse"><A NAME="3_15"></A>[15]</SPAN> Si autem uidentur esse qui non sunt, cur non sint et qui non uidentur? Motatorem dico caelestium rerum.  <SPAN class="verse"><A NAME="3_16"></A>[16]</SPAN> Sint ergo et animalia, quia mobilia per se; etiam mobilia per se, quia non per alium, tamen, ut eo non statim dei, quia animalia, ita nec ideo, quia per se mobilia: aut quid  uetat uniuersa animalia, ut mobilia per se,  deos haberi? Quod alia sane uanitate Aegyptiis licet.  </P> <P><b> IV.</b> <SPAN class="verse"><A NAME="4_1"></A>[1]</SPAN> Aiunt quidam propterea deos appellatos, quod <FONT FACE="SPIONIC">qe/ein</FONT> id est <FONT FACE="SPIONIC">i3esqai</FONT> pro currere ac motari interpretatio est. Ergo iam uocabulum istud non est alicuius maiestatis: a cursu enim et motu,  non a potestatis eis dominatione formatum est. <SPAN class="verse"><A NAME="4_2"></A>[2]</SPAN> Sed cum etiam ille unus Deus, quem colimus, <FONT FACE="SPIONIC">qeo_j</FONT> cognominetur nec tamen aut motus ullus aut cursus eius appareat, quia nec uisibilis cuiquam sit, palam est ut uocabulum istud sit aliunde sumptum propriumque, quia a se natiuum, diuinitatis inuentum. <SPAN class="verse"><A NAME="4_3"></A>[3]</SPAN> Itaque semota interpretationis eius astutia ueri similius est, non a cursu et motu <SUB> </SUB><FONT FACE="SPIONIC">qeou_j</FONT> dictos,  sed de appellatione ueri dei mutuatum, uti quos aeque deos excudis setis, <FONT FACE="SPIONIC">qeou_j</FONT> cognominaretis. <SPAN class="verse"><A NAME="4_4"></A>[4]</SPAN> Denique quam ita sit, probatio suppetit, cum etiam uniuersos deos uestros, in quibus nullius cursus aut motus officium denotatur, <FONT FACE="SPIONIC">qeou_j</FONT> communiter appelletis. <SPAN class="verse"><A NAME="4_5"></A>[5]</SPAN> Itaque si [aeque] <FONT FACE="SPIONIC">qeou_j</FONT> aeque immobiles, disceditur uocabuli interpretatione pariter et diuinitatis opinione, qua de cursu et motu  modulata rescinditur. <SPAN class="verse"><A NAME="4_6"></A>[6]</SPAN> Quodsi nomen istud proprium diuinitatis et simplex nec interpretatorium in illo deo reprehensum, in cetera quae deos uultis translatum, docete etiam qualitatis inter illos esse consortium, ut iure consistat collegium nominis communione substantiae. <SPAN class="verse"><A NAME="4_7"></A>[7]</SPAN> Porro <FONT FACE="SPIONIC">qeo_j</FONT> ille iam hoc   solo quod non sit in promptu, uacat a comparatione eorum  qui in promptu sunt et uisui et sensui. <SPAN class="verse"><A NAME="4_8"></A>[8]</SPAN> Sed sensui satis  quod est testimonii ad diuersitatem occulti et manifesti renuntiatio: si elementa palam proposita omnibus, si contra deus nemini, quomodo poteris ex ea parte quam non uidisti, quae uides congredi? <SPAN class="verse"><A NAME="4_9"></A>[9]</SPAN> Cum ergo non habes con iungere sensu neque ratione, quid uocabulo coniungis, ut coniungas etiam potestate? <SPAN class="verse"><A NAME="4_10"></A>[10]</SPAN> Ecce enim Zeno quoque materiam mundialem a deo separat, uel sic eum per illam tamquam mel per fauos transisse dicit. <SPAN class="verse"><A NAME="4_11"></A>[11]</SPAN> Itaque materia et deus duo uocabula, duae res: pro discrimine uocabulorum  etiam res separantur, etiam materiae condicio uocabulum sequitur. <SPAN class="verse"><A NAME="4_12"></A>[12]</SPAN> Quodsi materia non deus, quia sic et appellatio praescribit, quomodo quae sunt in materia id est elementa, dei habebuntur, cum membra a corpore aliena esse non possint? </P> <P><SPAN class="verse"><A NAME="4_13"></A>[13]</SPAN> Sed quid ego cum argumentationibus physiologicis?  Sursum mens ascendere debuit de statu mundi, non in in-<SUP> </SUP>certa descendere. <SPAN class="verse"><A NAME="4_14"></A>[14]</SPAN> Rotunda mundo Platonica forma: quadratum eum angulatumque commentum ab aliis, credo, circino rotundo ita collegit, quod sine capite solum credi  laborat. <SPAN class="verse"><A NAME="4_15"></A>[15]</SPAN> Sed Epicurus, qui dixerat: &quot;quae super nos, nihil ad nos,&quot; cum et ipse caelum inspicere desiderat, solis orbem pedalem deprehendit. Adhuc scilicet frugalitas et in caelis agebatur. <SPAN class="verse"><A NAME="4_16"></A>[16]</SPAN> Denique ut ambitio profecit, etiam sol aciem suam extendit; ita illum orbe maiorem Peripatetici denotauerant. <SPAN class="verse"><A NAME="4_17"></A>[17]</SPAN> Oro uos, quid sapit coniecturarum libido? Quid probat tanta praesumptione asseuerationis otium affectatae morositatis eloquii artificio adornatum? <SPAN class="verse"><A NAME="4_18"></A>[18]</SPAN> Merito ergo Milesius Thales, dum totum caelum examinat et ambulat oculis, in puteum cecidit turpiter, multum inrisus Aegyptio  illi: &quot;in terra&quot;, inquit, &quot;nihil perspiciens caelum tibi speculandum existimas?&quot; <SPAN class="verse"><A NAME="4_19"></A>[19]</SPAN> Itaque casus eius per figuram. philosophos notat, scilicet eos, qui stupidam exerceant curiositatem, in res naturae quam prius in artificem eius et praesidem, in uacuum &lt; . . . . . . . &gt;dum habituros. </P> <P><b> V.</b> <SPAN class="verse"><A NAME="5_1"></A>[1]</SPAN> Quin ergo ad humaniorem aliquanto conuertimur opinionem, quae de communi omnium sensu et simplici<SUP>&brvbar; &brvbar;</SUP>coniectura deducta uideatur? <SPAN class="verse"><A NAME="5_2"></A>[2]</SPAN> Nam et Varro meminit eius, creditam propterea dicens elementorum diuinitatem, quod nihil omnino sine suffragio illorum gigni ali prouehi possit ad uitae humanae [et] conseruationem, <SPAN class="verse"><A NAME="5_3"></A>[3]</SPAN> quando ne ipsa quidem corpora aut animas sufficere licuisset sine elementorum temperamento, quo habitatio ista mundi circulorum condicionibus foederata praestatur, nisi quod hominum incolatui denegauit enormitas frigoris aut caloris, <SPAN class="verse"><A NAME="5_4"></A>[4]</SPAN> proptereaque deos credi solem, qui diei de suo cumulet, fruges caloribus expediat et annum stationibus seruet,  lunam,   solacium noctium, patrocinium mensium; † gubernaculis; <SPAN class="verse"><A NAME="5_5"></A>[5]</SPAN> item sidera, signacula quaedam temporum ad rurationem notandorum; ipsum denique caelum, sub quo omnia, [in] terram, super  quam omnia, et quicquid illorum inter se ad commoda humana conspirat; <SPAN class="verse"><A NAME="5_6"></A>[6]</SPAN> nec tantum de  beneficiis fidem diuinitatis elementis conuenire, sed etiam de diuersis quae tamquam de ira et offensa eorum incidere soleant, ut fulmina, ut grandines, ut ardores, ut aurae pestilentes, item diluuia, item hiatus motusque terrarum; <SPAN class="verse"><A NAME="5_7"></A>[7]</SPAN> et iure credi deos, quorum natura honoranda sit in secundis,  metuenda sit in aduersis, domina scilicet iuuandi et nocendi.  <SPAN class="verse"><A NAME="5_8"></A>[8]</SPAN> Porro si ista sentiuntur in communi conuersatione,  non perinde rebus ipsis quibus iuuantur siue laeduntur aut  gratias referunt aut querellas intendunt, sed his, sub quorum  iure et potestate operatio rerum decurrit. <SPAN class="verse"><A NAME="5_9"></A>[9]</SPAN> Nam in uoluptatibus quoque non tibiae aut citharae coronam ad praemium adiudicatis, sed artifici qui tibiam et citharam suauitatis temperet ui. <SPAN class="verse"><A NAME="5_10"></A>[10]</SPAN> Aeque cum quis ualetudine male est,   non lanis nec antidotis aut malagmatibus ipsis gratiam meministis, sed medicis, quorum opera atque prudentia remedia proueniunt. <SPAN class="verse"><A NAME="5_11"></A>[11]</SPAN> Item in aduersis: qui ferro sauciantur, non dolorem ipsum aut lanciam accusant, sed hostem uel latronem, et quos ruina opprimit, non tegulas aut   imbrices arguunt, sed uetustatem, sicut et naufragi non   petris  et  fluctibus  imputant,  sed  procellae. <SPAN class="verse"><A NAME="5_12"></A>[12]</SPAN> Merito :  certum enim est, quodcumque fit, ei adscribendum, non per quod fit, sed a quo fit, quia is est  caput facti, qui et ut fiat et per quod fiat, instituit (et sunt in omnibus rebus tres tituli  isti: quod est, per quod est, et a quo est), quia prius esse qui quid  uelit fieri, † et quod possit inueniri. <SPAN class="verse"><A NAME="5_13"></A>[13]</SPAN> Et ita recte in ceteris agitis auctorem considerantes; at in physicis contra naturam regula uestra, quam in ceteris sapientiam iudicatis, disceditis, auferendo summum gradum auctoris,  et quae fiunt, non a quo fieri * *. <SPAN class="verse"><A NAME="5_14"></A>[14]</SPAN> Ita credere contingit elementorum potestates et arbitria esse quae sunt seruitutes et officia. Nos in ista inuestigatione aliciuus artificis intus et domini * *, seruitutes autem contendimus elementorum ex operis eorum, quas facis potestates. <SPAN class="verse"><A NAME="5_15"></A>[15]</SPAN> Sed dei non seruiunt; ea igitur quae seruiunt, dei non sunt. Aut doceant  uulgo fieri, ut de licentia passiuitatis libertas approbetur, de libertate dominatio, de dominatione diuinitas intellegatur. <SPAN class="verse"><A NAME="5_16"></A>[16]</SPAN> Nam si omnia haec super nos certis curriculis, legitimis decursibus, propriis spatiis, aequis uicibus sub legis instar constituta uoluendis temporibus et exercendis temporum ducatibus occurrere meminerunt, <SPAN class="verse"><A NAME="5_17"></A>[17]</SPAN> &lt; . . . . . &gt;e&lt; . &gt; ipsa obseruatione condicionum suarum et fide operum et instantia  &lt; . . . . . &gt;uum et cura demutationum, memoria reciprocationum aliquam dominationem sibi praeesse persuadeant uobis, cui apparere uideatur uniuersa negotiatio mundialis perueniens ad humani generis utilitatem &lt; . . &gt;e&lt; . . . . . . . &gt;nem? <SPAN class="verse"><A NAME="5_18"></A>[18]</SPAN> Non enim potes dicere ea sibi agere ista  ac sibi curare nec quicquam hominum causa disponere,  cum propterea defendas elementis diuinitatem quod ab illis  aut iuuari te aut laedi sentias; nam si sibi praestant, nihil eis debes. </P> <P><b> VI.</b> <SPAN class="verse"><A NAME="6_1"></A>[1]</SPAN> Age iam, conceditisne diuinitatem non modo non seruiliter currere, sed inprimis integre stare neque minui neque intercipi  neque corrumpi debere? Ceterum abiit omnis  felicitas eius, si quid patitur umquam. <SPAN class="verse"><A NAME="6_2"></A>[2]</SPAN> Ecce autem et astra intercidunt et intercidisse se attestantur; confitetur et luna, quantum amiserit, cum resumit. <SPAN class="verse"><A NAME="6_3"></A>[3]</SPAN> Iam maiora eius detrimenta soletis in aquae speculo considerare, ut nihil amplius ullam partem credam, quod magi norunt. Ipse etiam sol  saepe defectione temptatus est. <SPAN class="verse"><A NAME="6_4"></A>[4]</SPAN> Fingite quaslibet rationes caelestium casuum, non uolet deus aut minor fieri aut esse desinere. Viderint igitur humanae doctrinae patrocinia quae coniectandi artificio sapientiam mentiuntur et ueritatem. <SPAN class="verse"><A NAME="6_5"></A>[5]</SPAN> Num alias natura sic est, ut qui melius dixerit, hic  uerius dixisse  uideatur?  non,  qui  uerius,  is  melius? <SPAN class="verse"><A NAME="6_6"></A>[6]</SPAN> Ceterum cui res examinabitur, uerisimilius utique dicet  elementa ista ab aliquo regi quam ultro carpi: igitur non deos, quae sub aliquo. <SPAN class="verse"><A NAME="6_7"></A>[7]</SPAN> At si in isto erratur, melius est   &lt; . . . . . . &gt;   simpliciter quam ut physici diligenter. Sedenim  si ad mythicum spectes, melius iam in physico mortalitas errat, eis diuinitatem adiudicando quae super hominem putat situ et ui et magnitudine et diuturnitate sentiri: quod enim super hominem, credas deo proximum. </P> <P><b> VII.</b> <SPAN class="verse"><A NAME="7_1"></A>[1]</SPAN> Ceterum ut ad mythicum transeamus, quod poetis deputatur, nescio an tantum &lt; . . . . . . . &gt; mediocritati nostrae,  an  tanti  de   documentis   diuinitatis   confirmentur, ut     <SUP> </SUP> Mopsus Africanus et Boeotus Amphiaraus. Delibanda  enim nunc est species ista, cuius suo loco ratio reddetur. <SPAN class="verse"><A NAME="7_2"></A>[2]</SPAN> Interim hos certe homines fuisse  uel eo palam est quod non constanter deos illos, sed heroas appellatis. <SPAN class="verse"><A NAME="7_3"></A>[3]</SPAN> Quid ergo contendimus? Si addicenda mortuis diuinitas erat, non utique talibus. <SPAN class="verse"><A NAME="7_4"></A>[4]</SPAN> Ecce uos, cum eadem licentia praesumptionis  sepulchris regum uestrorum caelum infamatis, nonne probatos quosque iustitia, uirtute, pietate et omni bono eiusmodi consecrationis solacio honoratis, contenti protalibus etiam inrideri peierantes, <SPAN class="verse"><A NAME="7_5"></A>[5]</SPAN> at e contrario impios, turpes etiam pristinis humanae gloriae praemiis aufertis, decreta eorum,  titulos lancinatis, imagines detrahitis, monetam repercutitis ? <SPAN class="verse"><A NAME="7_6"></A>[6]</SPAN> Ille  autem conspector  omnium,  comprobator, <SUB> </SUB>immo &lt; . . . &gt;ctor bonorum, tantae indulgentiae suae ordinationem uulgo prostituet, et plus diligentiae atque iustitiae hominibus licebit in distribuendis dignitatibus habere?   Mundiores erunt regum et principum comites quam summi dei? <SPAN class="verse"><A NAME="7_7"></A>[7]</SPAN> Atquin horretis et auersamini uagos, exules, infirmos, debiles, sordide natos, inhoneste institutos; contra incestos, adulteros, raptores, parricidas etiam legibus † exarendis. Ridendum an irascendum sit, tales deos credi  quales homines esse non debeant?  </P> <P><SPAN class="verse"><A NAME="7_8"></A>[8]</SPAN> Sedenim in isto mythico genere, quod poetae ferunt, quam incerti agitis circa conscientiae pudorem et pudoris defensionem! <SPAN class="verse"><A NAME="7_9"></A>[9]</SPAN> Nam quotiens misera uel turpia uel atrocia deorum exprobramus, allegatione poeticae licentiae ut fabulosa defenditis; <SPAN class="verse"><A NAME="7_10"></A>[10]</SPAN> quotiens ultro siletur de eiusmodi, poeticam non modo non oneratis, sed insuper honora-    <SUP> </SUP>tis, utique in necessariis artibus habetis: denique per hanc initiatricem litteraturae ingenuitatis  studia producitis. <SPAN class="verse"><A NAME="7_11"></A>[11]</SPAN> Criminatores  deorum poetas eliminari Plato  censuit,   ipsum Homerum sane coronatum ciuitate pellendum. <SPAN class="verse"><A NAME="7_12"></A>[12]</SPAN> At cum recipiatis illos et retineatis, cur non credatis talia retexentibus de deis uestris? <SPAN class="verse"><A NAME="7_13"></A>[13]</SPAN> Igitur si creditis poetis, cur tales deos colitis? Si ideo colitis, quia non creditis poetis, cur laudem mendacibus fertis nec cauetis ne offendatis  eos quorum detractatores honoratis? Sane fides a poetis non exigenda. <SPAN class="verse"><A NAME="7_14"></A>[14]</SPAN> Nonne, qui dicitis deos post mortem factos, homines confitemini ante mortem? Quid ergo noui, si, qui homines fuerunt, humanis aut casibus aut criminibus aut fabulis polluuntur? <SPAN class="verse"><A NAME="7_15"></A>[15]</SPAN> Non creditis poetis, cum de relationibus eorum etiam sacra quaedam disposueritis? Cur rapitur sacerdos Cereris, si nihil tale Ceres passa est? Cur Saturno alieni liberi immolantur, si ille suis pepercit? <SPAN class="verse"><A NAME="7_16"></A>[16]</SPAN> Cur Idaeae masculus amputatur, si nullus illi fastidiosus adulescens  libidinis  frustratae  dolore  castratus  est? <SPAN class="verse"><A NAME="7_17"></A>[17]</SPAN> Cur  Herculeum polluctum mulieres Lanuuinae non gustant, si non mulierum causa periit? <SPAN class="verse"><A NAME="7_18"></A>[18]</SPAN> Mentiuntur sane poetae, sed non ideo, quod talia gesserint, ue&lt; . . . . . &gt; homines † quas defuerint, nec quod non diuinas adscripserint foeditates diuinitatis, cum interim uobis credibilius uisum est deos  fuisse, sed non tales, quam tales, sed non deos. </P> <P><b> VIII.</b> <SPAN class="verse"><A NAME="8_1"></A>[1]</SPAN> Superest gentile illud genus inter populos deorum quos libidine sumptos, non pro necessitate ueritatis, docet priuata notitia. <SPAN class="verse"><A NAME="8_2"></A>[2]</SPAN> Deum ego existimo ubique notum, ubique praesentem, ubique dominantem, omnibus colendum,      <SUP> </SUP>omnibus demerendum. <SPAN class="verse"><A NAME="8_3"></A>[3]</SPAN> Atenim cum illi quoque, quos totus orbis communiter colit, excidant probationi uerae diuinitatis, quanto magis isti, quos ne ipsi quidem municipes sui norunt? <SPAN class="verse"><A NAME="8_4"></A>[4]</SPAN> Nam quae idonea auctoritas praecucurrit eiusmodi theologiae, quam etiam fama destituit? <SPAN class="verse"><A NAME="8_5"></A>[5]</SPAN> Quanti sunt qui  norint uisu uel auditu Atargatim Syrorum, Caelestem Afrorum, Varsutinam Maurorum, Obodan et Dusarem Arabum, Belenum Noricum, <SPAN class="verse"><A NAME="8_6"></A>[6]</SPAN> uel quos Varro ponit: Casiniensium Deluentinum, Narniensium Visidianum, Atiniensium Numiternum, Asculanorum  Anchariam, et quam † praeuerint,   Vulsiniensium   Nortiam,   quorum   ne   nominum quidem dignitas humanis cognominibus distat? <SPAN class="verse"><A NAME="8_7"></A>[7]</SPAN> Satis rideo  etiam deos decuriones cuiusque municipii, quibus honor intra muros suos determinatur. </P> <P><SPAN class="verse"><A NAME="8_8"></A>[8]</SPAN> Haec libertas adoptandorum deorum quousque profecerit, Aegyptiorum superstitiones docent, qui etiam bestias priuatas colunt, ibes, corcodrillos et anguem suum. <SPAN class="verse"><A NAME="8_9"></A>[9]</SPAN> Parum est, si etiam hominem consacrauerunt, illum dico quem non iam Aegyptus aut Graecia, uerum totus orbis colit et Afri iurant, de cuius statu quod conici potest, apud nostras litteras, ut uerisimile uidetur, positum est. <SPAN class="verse"><A NAME="8_10"></A>[10]</SPAN> Nam Serapis iste quidem olim Ioseph dictus fuit, de genere sanctorum; iunior inter ceteros fratres, sed excelsior dignitate ab isdem fratribus per liuorem uenum in Aegyptum datur seruiturus  in familia regis Aegyptiorum Pharao. <SPAN class="verse"><A NAME="8_11"></A>[11]</SPAN> A regina minus pudica desideratur, sed quia non obsequebatur, e contrario ab eadem delatus a rege in carcerem datur. <SPAN class="verse"><A NAME="8_12"></A>[12]</SPAN> Illic somnia quibusdam non perperam interpretatus uim spiritus sui  ostendit. <SPAN class="verse"><A NAME="8_13"></A>[13]</SPAN> Interea rex quoque somniat terribilia quaedam: illi detractantibus quos conuocauerat, ualuit exponere Ioseph, expedimenta de carcere edocuit, somnium regi aperit: <SPAN class="verse"><A NAME="8_14"></A>[14]</SPAN> illos boues septem opimissimos diffluentem totidem annorum ubertatem significare, posteriores aeque  septem enectos  subsequentium septem  annorum inopiam praedicare;  sapere  itaque   de recondendis praesidiis in futuram famem de copia priore. <SPAN class="verse"><A NAME="8_15"></A>[15]</SPAN> Credidit rex: exitus rerum  et prudentem et sanctum semper et necessarium probauit; itaque Pharao uniuersae Aegypto et frumentandae et exinde  curandae  eum praefecit. </P> <P><SPAN class="verse"><A NAME="8_16"></A>[16]</SPAN> Hunc Serapidem ex suggestu quo caput eius ornatum, uocauerunt; cuius suggestus modialis figura frumentationis eius memoriam obsignat, et curam frugum super caput eius fuisse ipsis spicis, quibus per ambitum notatur, apparet. <SPAN class="verse"><A NAME="8_17"></A>[17]</SPAN> Propterea et canem, quem apud inferos deputant, sub dextera eius dicauerunt, quod sub manu eius compressa turba Aegyptiorum. <SPAN class="verse"><A NAME="8_18"></A>[18]</SPAN> (— Et Phariam adiungunt, quam filiam Pharao deriuatio nominis esse demonstrat. Nam et tunc Pharao inter cetera honorum et remunerationum  filiam quoque in matrimonium ei dederat. —) <SPAN class="verse"><A NAME="8_19"></A>[19]</SPAN> Sed quia et feras et homines colere susceperant, utramque faciem in unum Anubin contulerunt, in quo naturae condicionisque suae potius argumenta uideri posset consecrasse gens rixosa, suis regibus recontrans, in extraneis deiecta, sane  et gula et spurcitia canibus par, par etiam seruitute ipsa. </P> <P><b> IX.</b> <SPAN class="verse"><A NAME="9_1"></A>[1]</SPAN> Haec   secundum   tripertitam   dispositionem totius diuinitatis aut notiora aut insigniora digessimus, ut possit uideri satis responsum de physico genere, de poetico, de      <SUP> </SUP>gentili. <SPAN class="verse"><A NAME="9_2"></A>[2]</SPAN> Sed quoniam omnis  superstitio non iam philosophorum nec poetarum nec populorum, a quibus tradita est, sed dominantium Romanorum, a quibus occupata est, a quibus auctoritatem sibi extruxit, alia iam nobis ineunda est humani  erroris latitudo, immo silua caedenda, quae undique conceptis  superstitionum seminibus  uitiisque ueritatem obumbrauit.  <SPAN class="verse"><A NAME="9_3"></A>[3]</SPAN> Sed et Romanorum deos Varro trifariam disposuit in certos, incertos et electos. Tantam uanitatem! Quid enim erat illis cum incertis, si certos habebant? <SPAN class="verse"><A NAME="9_4"></A>[4]</SPAN> Nisi si Attico stupore recipere uoluerunt: nam et Athenis ara est inscripta: &quot;ignotis deis.&quot; Colit ergo quis quod ignorat? <SPAN class="verse"><A NAME="9_5"></A>[5]</SPAN> Tum si certos habebant, contenti esse debuerunt nec electos desiderare, in quo etiam inreligiosi deprehenduntur: si enim dei ut bulbi seliguntur, qui non seliguntur, reprobi pronuntiantur. </P> <P><SPAN class="verse"><A NAME="9_6"></A>[6]</SPAN> Nos uero bifariam Romanorum deos recognoscimus  communes et proprios, id est quos cum omnibus habent et quos sibi ipsi sunt commenti. <SPAN class="verse"><A NAME="9_7"></A>[7]</SPAN> Et numquid hi sunt publici et aduenticii dicti? Id eorum arae docent, aduenticiorum ad fanum Carnae, publicorum in Palatio. <SPAN class="verse"><A NAME="9_8"></A>[8]</SPAN> Quare cum communes dei quam in physico quam in mythico compre hendantur, actum est iam de his sub istis speciebus.  <SPAN class="verse"><A NAME="9_9"></A>[9]</SPAN> De propriis dicere  si placet, de Romanis, stupeamus  tertium illud genus hostilium deorum necesse est, eo quod  nulla gens alia tantum sibi superstitionis inuenerit. <SPAN class="verse"><A NAME="9_10"></A>[10]</SPAN> Ipsos in duas species dirigimus; alios de hominibus assumptos, alios mente conceptos. <SPAN class="verse"><A NAME="9_11"></A>[11]</SPAN> Igitur quoniam idem illis color suppetit consecrationis mortuorum, tamquam ob merita uitae, eandem et nos responsionem opponamus necesse est,     <SUP> </SUP>neminem ex his quoque tanti fuisse. </P> <P><SPAN class="verse"><A NAME="9_12"></A>[12]</SPAN> Patrem Indigentem Aenean crediderunt, militem numquam gloriosum, lapide debilitatum. Quod telum quantum uolgare atque caninum, tanto ignobile uolnus. Sed et proditor   patriae Aeneas inuenitur, tam Aeneas quam Antenor. <SPAN class="verse"><A NAME="9_13"></A>[13]</SPAN> Ac si hoc uerum nolunt,  Aeneas certe patria flagrante dereliquit socios, feminae Punicae subiciendus, quae maritum Hasdrubalem, Aeneae timiditate in his supplicantem hosti, non comitata, raptis secum filiis formam et patrem sibi habere  non in fugam sapit, sed in ignes ardentis Carthaginis ut in amplexus patriae pereuntis incubuit. <SPAN class="verse"><A NAME="9_14"></A>[14]</SPAN> Pius Aeneas ob unicum puerum et decrepitum senem Priamo et Astyanacte destitutis? Atquin Romanis magis detestandus, qui pro salute principum et domus eorum aduersus liberos et coniuges  et omne pignus suum deierant. <SPAN class="verse"><A NAME="9_15"></A>[15]</SPAN> Consecrant filium Veneris, et hoc Volcanus sciens patitur et Iuno concedit. <SPAN class="verse"><A NAME="9_16"></A>[16]</SPAN> Si baiuli parentum in caelo sedent, cur non potius Argiui iuuenes dei habiti, quod matrem, ne in sacris piaculum committeret, plus quam humano more iugales  prouexerunt? <SPAN class="verse"><A NAME="9_17"></A>[17]</SPAN> Cur non magis dea, quae magis pia, illa filia patris in carcere fame defecti uberibus suis educatrix? <SPAN class="verse"><A NAME="9_18"></A>[18]</SPAN> Quid aliud Aeneae gloriosum, nisi quod proelio Laurentino nusquam comparuit? Rursus forsitan solito more quasi desertor e proelio fugerit. </P> <P><SPAN class="verse"><A NAME="9_19"></A>[19]</SPAN> Romulus aeque post mortem deus. Si quia Vrbem condidit, cur non alii usque in feminas urbium auctores? Sane Romulus et fratrem interfecit et alienas uirgines dolo  rapuit. Ideo deus, ideo Quirinus,  quia   tunc parentibus quiritatum est per illum! </P> <P><SPAN class="verse"><A NAME="9_20"></A>[20]</SPAN> Quid Sterculus meruit ad diuinitatem? Si agros         <SUP> </SUP>stercoribus iuuando diligens fuit, plus fimi Augeas conferebat. <SPAN class="verse"><A NAME="9_21"></A>[21]</SPAN> Si Faunus Pici filius in ius agitabatur mente ictus, curari  eum magis quam consecrari decebat. <SPAN class="verse"><A NAME="9_22"></A>[22]</SPAN> Si Fauni filia pudicitia praecellebat, ut ne conuersaretur quidem inter uiros aut barbaria aut conscientia deformitatis aut rubore insaniae paternae, quanto dignior Bona Dea Penelopa, quae inter tot  uilissimos amatores deuersata obsessam castitatem tenere protexit? <SPAN class="verse"><A NAME="9_23"></A>[23]</SPAN> Est et Sanctus propter hospitalitatem a rege Plotio fanum consecutus: potuit et Vlixes de humanissimo Alcinoo unum amplius deum uobis contulisse. </P> <P><b> X.</b> <SPAN class="verse"><A NAME="10_1"></A>[1]</SPAN> Ad foediora festino. Non puduit auctores uestros de Larentina, palam facere. Scortum haec meritorium fuit, siue dum Romuli nutrix et ideo lupa quia scortum, siue dum Herculis amica est, et iam mortui Herculis, id est iam dei. <SPAN class="verse"><A NAME="10_2"></A>[2]</SPAN> Nam ferunt aedituum eius solum forte in aede calculis ludentem ut sibi conlusorem, quem non habebat,  repraesentaret, una manu Herculis nomine, alia ex sua persona lusum inisse: <SPAN class="verse"><A NAME="10_3"></A>[3]</SPAN> si ipse uicisset, cenulam et scortulum ex stipibus Herculis sumeret; si uero Hercules, id est manus altera, eadem Herculi exhiberet. <SPAN class="verse"><A NAME="10_4"></A>[4]</SPAN> Vicit manus Herculis: id quoque potuit duodecim titulis eius adscribi.  <SPAN class="verse"><A NAME="10_5"></A>[5]</SPAN> Aedituus cenam Herculi dependit, scortum Larentinam conducit;    cenat   ignis,    qui   soluit   et ipsius   Herculis co. . . . . . omnia ara consumpsit. <SPAN class="verse"><A NAME="10_6"></A>[6]</SPAN> Larentina in aede sola  dormit; mulier de lenonio ludo iactitat se somniis Herculi functam, et potuit, dum animo contemplatur, somnio pati.  <SPAN class="verse"><A NAME="10_7"></A>[7]</SPAN> Eam de aede progredientem mane primo quidam adulescens, tertius quod aiunt Hercules, concupiscit, <SPAN class="verse"><A NAME="10_8"></A>[8]</SPAN> ad se &lt; . . . . . . . . . .   . . . . . . . . . . . . . . . . . . . . . . . . . . . . &gt; id dictum sibi ab Hercule,   utique &lt; . . . . . . . . . . . . . . . . . . . . . . . . . . . . . . . . . . . &gt; † centaur:  non enim impune licui&lt; . . . . . . . . . . . . . . . . . . . . . . . . . . . . . heredem quoque scribit. <SPAN class="verse"><A NAME="10_9"></A>[9]</SPAN> Mox illa prop&lt; . . . . . . . . . . . . . . . . . . .  . . . . . . . . . . &gt; per Herculem fuerat insecuta agrum &lt; . . . . . .  . . . . . . . . . . . . . . . . . . . . . &gt; diuinitatem et filiabus suis, quas  et ipsas heredes . . . . . . . . . . . . . . . . . . . &gt; <SPAN class="verse"><A NAME="10_10"></A>[10]</SPAN> diuina Larentina  Romanorum    numina    digni&lt; . . . . . . . . . . . . . . . . . . . . . so la  de tot uxoribus Herculi cara, sola enim diues &lt; . . . . . . . . . . . . .  . . . . . . . &gt; or Cerere, quae mortuo placuit! </P> <P><SPAN class="verse"><A NAME="10_11"></A>[11]</SPAN> Tot exemplis et u&lt; . . . . . . . . . . . . . . . . . . . . &gt; quis non deus  affirmari potuit? Quis denique Antinoo controuersiam diuinitatis agitauit, quod decorior Ganymedes aut carior suo amatori? <SPAN class="verse"><A NAME="10_12"></A>[12]</SPAN> Patet apud uos mortuis caelum, uiam ab inferis ad astra subigitis; passim scorta ascendunt, — ne multum putetis uos praestare regibus uestris! </P> <P><b> XI.</b> <SPAN class="verse"><A NAME="11_1"></A>[1]</SPAN> Non tamen contenti eos deos asseuerare, qui uisi retro, auditi contrectatique sunt, quorum effigies descriptae, negotia digesta, memoria propagata est, <SPAN class="verse"><A NAME="11_2"></A>[2]</SPAN> umbras aliquas  incorporales, inanimales et nomina de rebus efflagitantes deos sanciunt, diuidentes omnem  statum hominis singulis potestatibus ab ipso quidem uteri conceptu, <SPAN class="verse"><A NAME="11_3"></A>[3]</SPAN> ut sit deus  Conseuius  quidam,   qui  con&lt; . . . . . . &gt;nibus   concubitalibus  praesit, et Fluuionia, quae infantem in utero nutriat;   <SPAN class="verse"><A NAME="11_4"></A>[4]</SPAN> hinc Vitumnus et Sentinus, per quem uiuiscat infans et sentiat primum; dehinc Diespiter qui puerum perducat ad partum <SPAN class="verse"><A NAME="11_5"></A>[5]</SPAN> cum primig. . . . . . &gt; et Candelifera, quoniam   ad candelae lumina pariebant, et quae &lt; . . . . . . . . &gt; &lt; . . . . . .         . . . . . . . . . . . . . . . . . . . . . . . . . . . . . . &gt;us dictae. <SPAN class="verse"><A NAME="11_6"></A>[6]</SPAN> Peruerse natos &lt; . . . . . . . . . . . . . . . . . . . . . . . . . . .recte uero Prosae Carmentis esse prouinciam <SPAN class="verse"><A NAME="11_7"></A>[7]</SPAN>  . . . . . . . . . . . . . . . . . . . . . . . . . . . &gt;  et ab effatu Farinus, et alius a loquendo . . . . . . . . . . . . . . .  . . . . . . . &gt;uem ad cauendum subministrat &lt; . . . . . . . . . . . . . . .  . . . . . . . . . . . . &gt;rix et Albana et una Runcinia. Mirum &lt; . . .  . . . . . . . . . . . . . . . . . . . . . &gt; non esse  prouisos! <SPAN class="verse"><A NAME="11_8"></A>[8]</SPAN> Exinde et  primi cibi sumendi potionisque capiendae Potina et Edula, et statuendi infantis Statina. <SPAN class="verse"><A NAME="11_9"></A>[9]</SPAN> Ab adeundo Adeona, abeundo  Abeona est. Domiducam et habent et deam &lt; . . . . . . . . . . . .  . . . . . . &gt;e et malam, item uoluntatis Volumnium Voletamque. <SPAN class="verse"><A NAME="11_10"></A>[10]</SPAN>  Habent et Pauentinam pauoris, spei Veniliam, uoluptatis Volupiam, praestantiae Praestitiam; aeque ab actu Peragenorem, a consiliis Consum. <SPAN class="verse"><A NAME="11_11"></A>[11]</SPAN> Est et Iuuenta       nouorum togatorum, uirorum iam Fortuna barbata.  <SPAN class="verse"><A NAME="11_12"></A>[12]</SPAN> Si  de nuptialibus disseram, Afferenda est ab afferendis dotibus ordinata; sunt, pro pudor! et Mutunus et Tutunus et dea Pertunda et Subigus et Prema mater. <SPAN class="verse"><A NAME="11_13"></A>[13]</SPAN> &lt; . . . . . . &gt;  parcite, dei impudentes: luctantibus sponsis nemo interuenit; ipsi, quorum uotum est, foris gaudentes erubescunt. </P> <P><b>XII.</b> <SPAN class="verse"><A NAME="12_1"></A>[1]</SPAN> Et quonam usque deos &lt; . . . . . . . . &gt;, quia disserendum, quales deos receperitis? Quantum uobis erubescendum? Rideam uanitatem an exprobrem caecitatem? Est admodum &lt; . . . . . . &gt;ponam. <SPAN class="verse"><A NAME="12_2"></A>[2]</SPAN> Quot deos et quos utique producam? Maiores an et minores? ueteres an et nouicios? mares an et feminas? caelibes an et legitime nuptos? artifices an et inertes? rusticos an et urbanos? ciues an et peregrinos? <SPAN class="verse"><A NAME="12_3"></A>[3]</SPAN> Tot enim familiae, tot nationes census bona fide quaerunt, ut dispici et distingui describique non possint.   <SPAN class="verse"><A NAME="12_4"></A>[4]</SPAN> At quanto diffusa res est, tanto substringenda nobis erit, et ideo, qui in ista specie unum tuemur propositum demonstrandi illos omnes homines fuisse (—non quidem ut cognoscatis, nam quasi obliti agitis), conpendio † ab ipsa dispiciendi rationem summam originem generis illorum retractando.  Origo enim totius posteritatis. <SPAN class="verse"><A NAME="12_5"></A>[5]</SPAN> Ea origo deorum uestrorum Saturno, ut opinor, signatur. Neque enim si Varro  antiquissimos deos Iouem, Iunonem et Mineruam refert, nobis excidisse debet omnem patrem filiis antiquiorem, tam  Saturnum Ioue quam Caelum Saturno; de Caelo enim et  Terra Saturnus. </P> <P><SPAN class="verse"><A NAME="12_6"></A>[6]</SPAN> Et tamen Caeli et Terrae originem omitto; erant undeunde,   caelibes   diu   et   orbi,   antequam   mariti   et  parentes: longo scilicet aeuo crescendum illis fuit ad tantam proceritatem! <SPAN class="verse"><A NAME="12_7"></A>[7]</SPAN> Denique simul coepit et Caelo uox insolescere et ubera Terrae lapilliscere, faciunt nuptias inter se: credo, aut Caelum descendit ad sponsam aut Terra ascendit ad sponsum. <SPAN class="verse"><A NAME="12_8"></A>[8]</SPAN> Concepit tamen Terra de Caelo et peperit illa <FONT FACE="SPIONIC">qeo_j a!deoj</FONT> Saturnum, mira ratione: utri parentum similis? <SPAN class="verse"><A NAME="12_9"></A>[9]</SPAN> Sed etsi peperit, certe ante Saturnum neminem procreauerunt nisi unam post Saturnum Opem; exinde de subole cessatum est. <SPAN class="verse"><A NAME="12_10"></A>[10]</SPAN> Nam Saturnus quidem  Caelum castrauit dormientem (—legimus Caelum genere masculino: ceterum quomodo pater nisi masculinus? <SPAN class="verse"><A NAME="12_11"></A>[11]</SPAN> Sed et unde ad castrandum falx illi, hoc sane aevo ? Nondum enim Vulcanus artifex ferri. —), Terra uero orbata aspernata est, etsi adhuc iuuenili aetate, alii nubere.  <SPAN class="verse"><A NAME="12_12"></A>[12]</SPAN> &quot;Sed nec habebat Caelo potiorem.&quot; Quam tamen nisi illam Mare amplectitur? Sed olet salsuginem: dulcibus est   aquis assueta. </P> <P><SPAN class="verse"><A NAME="12_13"></A>[13]</SPAN> Ita Saturnus unicus masculus Caeli atque Terrae. Sed ipse pubescens sorori suae iungitur: nondum leges quae  incesta prohiberent, nec quae parricidium plecterent. <SPAN class="verse"><A NAME="12_14"></A>[14]</SPAN> Itaque filios uirili sexu deuorabat: melius ipse quam lupi, si exponeret! Timebat scilicet, ne quis illorum de paterna falce didicisset. <SPAN class="verse"><A NAME="12_15"></A>[15]</SPAN> Nato mox et abalienato Ioue saxum infantis ementiti deglutiuit. Hoc ingenio diu securus tandem   filio quem non digesserat, in  tenebris adulto oppressus  regnoque priuatus est. <SPAN class="verse"><A NAME="12_16"></A>[16]</SPAN> Hunc uobis patriarcham deorum  Caelum et Terra poetis obstetricantibus procreauerunt.     <SPAN class="verse"><A NAME="12_17"></A>[17]</SPAN> Sed eleganter quidam sibi uidentur physiologice per  allegoricam argumentationem de Saturno interpretari tempus esse, et ideo Caelum et Terram parentes, ut et ipsos origini nullos, et ideo falcatum quia tempore omnia dirimantur, et ideo uoratorem suorum quod omnia ex se edita in semetipsum consumat. Nominis quoque testimonium compellunt: <FONT FACE="SPIONIC">Kro&amp;</FONT><FONT FACE="SPIONIC">non</FONT> dictum Graece ut <FONT FACE="SPIONIC">Xro&amp;non</FONT>. <SPAN class="verse"><A NAME="12_18"></A>[18]</SPAN> Aeque Latini uocabuli a sationibus rationem deducunt, qui eum procreatorem coniectant, per eum seminalia caeli in terram deferri. <SPAN class="verse"><A NAME="12_19"></A>[19]</SPAN> Opem adiungunt, quod opem uiuendi  semina conferant, tum  et quod opere semina euadant.  <SPAN class="verse"><A NAME="12_20"></A>[20]</SPAN> Quae, oro, huius translationis ratio? Nempe uelim  exponas. Aut Saturnus fuit aut tempus. Quomodo Saturnus,  si tempus? Si Saturnus, quomodo tempus? Vtrumque  enim non potes corporale et incorporale in eo existimare.  <SPAN class="verse"><A NAME="12_21"></A>[21]</SPAN> Quid autem prohibuit  tempus  coli  in  sua  qualitate, non in fabulis hominis, aut fabulam hominis in sua specie, non in temporibus prodi? <SPAN class="verse"><A NAME="12_22"></A>[22]</SPAN> Quid sibi uult intellectio ista,   nisi   foedas   materias   mentitis argumentationibus       <SUP> </SUP>colorare? <SPAN class="verse"><A NAME="12_23"></A>[23]</SPAN> Saturnum neque ideo, quia dicis hominem,   uis tempus, aut dum eum tempus facis, iam nec hominem  uis fuisse. <SPAN class="verse"><A NAME="12_24"></A>[24]</SPAN>  . . . . . . . . . . . . . . &gt; omnino Saturnus in terris  humanae qualitatis apud ueteres memorias recensetur. Potest incorporaliter fingi quoduis quod non fuerit omnino; uacat fingendi locus, ubi ueritas est. <SPAN class="verse"><A NAME="12_25"></A>[25]</SPAN> Cum autem Saturnum constat uixisse, frustra demutatis: non conceditur uobis quem non negabitis uixisse, negare fuisse hominem, qui neque deus neque tempus defendi potest. </P> <P><SPAN class="verse"><A NAME="12_26"></A>[26]</SPAN> Exstat apud litteras uestras usquequaque Saturni census. Legimus apud Cassium Seuerum, apud Cornelios Nepotem et Tacitum, apud Graecos quoque Diodorum, quiue alii antiquitatum canos collegerunt. <SPAN class="verse"><A NAME="12_27"></A>[27]</SPAN> Nec fideliora uestigia eius quam in ipsa Italia signata sunt. Nam post plurimas terras et Attica hospitia Italiae uel, ut tunc uocabatur, Oenotriae consedit, exceptus ab Iano siue Iane, ut Salii uocant. <SPAN class="verse"><A NAME="12_28"></A>[28]</SPAN> Mons quem coluerat, Saturnius dictus, urbs quam depalauerat, Saturnia usque nunc est;  tota denique Italia de Saturno uocabatur. <SPAN class="verse"><A NAME="12_29"></A>[29]</SPAN> Tali teste terra,  quae  nunc  dominatur orbi,  etiamsi  de  origine  Saturni dubitatur, de actu tamen constat hominem illum fuisse. <SPAN class="verse"><A NAME="12_30"></A>[30]</SPAN> Ita si homo Saturnus, procul dubio de homine, immo quia homo, non utique de Caelo atque Terra, sed cui parentes  ignoti quidam, facile fuit illum eorum filium dici, quorum possumus omnes uideri. <SPAN class="verse"><A NAME="12_31"></A>[31]</SPAN> Quis enim non caelum ac terram patrem ac matrem uenerationis gratia appellet? An de consuetudine humana,  qua ignoti quique ex inopi nato  apparentes de caelo aduenisse dicuntur? <SPAN class="verse"><A NAME="12_32"></A>[32]</SPAN> Proinde Saturnum,  cum esset peregrinus,   repentino ubique   inoleuit   caelitem dici; nam et uolgo generis incertos terrae filios iactitamus. <SPAN class="verse"><A NAME="12_33"></A>[33]</SPAN> Nihil allego de statu antiquitatis, quo adeo rudes tunc agebant et oculi et mentes hominum, ut cuius libet  noui uiri aspectu quasi diuino commouerentur, nedum et regis, et quidem primi. </P> <P><SPAN class="verse"><A NAME="12_34"></A>[34]</SPAN> Adhuc de Saturno immorabor quo et ceteris conpendium praestruam, satiata primordiorum disputatione, nec praetermittam potiora testimonia diuinarum litterarum, quibus fides pro antiquitate superiore debetur. <SPAN class="verse"><A NAME="12_35"></A>[35]</SPAN> Ante enim Sibylla quam omnis litteratura uestra, illa scilicet Sibylla ueri Dei uera uates, de cuius uocabula daemoniorum uatibus induistis. <SPAN class="verse"><A NAME="12_36"></A>[36]</SPAN> Ea senario uersu in hunc sensum de  Saturni prosapia et rebus eius exponit: &quot;Decima,&quot; inquit, &quot;genitura hominum, ex quo cataclysmus prioribus accidit, regnauit Saturnus et Titan et Iapetus, Terrae et Caeli fortissimi filii.&quot; <SPAN class="verse"><A NAME="12_37"></A>[37]</SPAN> Si qua ergo uel uestris auctoribus litterisue uestris superioribus, sed idcirco magis proximis,   quoniam illius aetatis, fides adiacet, satis de Saturno et prosapia eius probatum est homines fuisse. <SPAN class="verse"><A NAME="12_38"></A>[38]</SPAN> Tenemus conpendium in ceteros originis praescriptionem, ne per singulos euagemur. Qualitas posteritatis a principibus  generis  ostenditur,  mortalia   de   mortalibus,   terrena de  terrenis; <SPAN class="verse"><A NAME="12_39"></A>[39]</SPAN> gradus ad gradus comparantur; nuptiae, conceptus, natiuitates concurrunt; patriae sedes regna monumenta &lt; . . . . . . . . . . . &gt;. Qui natos non possunt negare, mortuos credant; qui mortuos confitentur, deos nonputent! </P> <P><b>XIII.</b> <SPAN class="verse"><A NAME="13_1"></A>[1]</SPAN> Sedenim manifestis uis sua adsistit. Quos a primordio possunt  non  &lt; . . . . &gt;rere&lt; . . . . . . . . . . . . . . . . &gt; diuinitatem, affirmando illos post mortem deos factos, ut Varro, et qui cum eo somniauerunt. <SPAN class="verse"><A NAME="13_2"></A>[2]</SPAN> Hic igitur consisto: si sunt allecti dei uestri in hoc nomen et numen, ut in ordinem senatorium,    &lt; . . . . . . &gt;str&lt; . . . .concedatis   iam   necesse  est,  esse aliquem summum dominatorem habentem allegendi potestatem et quasi Caesarem: neque quisquam aliis praestare potest in quo non ipse dominetur; <SPAN class="verse"><A NAME="13_3"></A>[3]</SPAN> (Ceterum si potuerunt deos sese facere post mortem, cur ergo deterioris condicionis ab initio esse uoluerunt?) <SPAN class="verse"><A NAME="13_4"></A>[4]</SPAN> Aut si nemo est qui deos faceret, quomodo facti dicentur qui non nisi ab alio fieri potuissent? Ita nullus datur uobis renuendi locus esse mancipem quendam diuinitatis.  </P> <P><SPAN class="verse"><A NAME="13_5"></A>[5]</SPAN> Perspiciamus itaque causas allegendae mortalitatis in     <SUP> </SUP>caelum.   Harum   duplicem  rationem,   credo,   proferetis. <SPAN class="verse"><A NAME="13_6"></A>[6]</SPAN> Aut enim ille, quisquis id praestans, facit ut habeat uel amminicula uel munimenta uel etiam ornamenta fastigii sui, aut meritorum necessitate conferens dignis  quibusque. <SPAN class="verse"><A NAME="13_7"></A>[7]</SPAN> Aliud quid suspicare non datur: nemo quid largiendo alicui aut non sua aut illius causa facit. <SPAN class="verse"><A NAME="13_8"></A>[8]</SPAN> Sed non potest competere numini, ut sit tanta ei potestas, ut scilicet de mortuis deos faciat, et si tanta humanitas inrogetur, quia egeat opera uel etiam munimento quorundam  et quidem mortuorum, † quo mirum, cum alios ab initio sibi  immortales  instituere  potuisset? <SPAN class="verse"><A NAME="13_9"></A>[9]</SPAN> Nec  diutius  de . . . . . . . . . . &gt;tus conquiret, qui humana diuinis comparauit.  Sane quae posterior opinio est, discuti debet, si deus  reminiscentia meritorum &lt; . . . . . . . . . . . . . . . . . . . . . . . .   . . . . . . . . . . &gt;  contributa, <SPAN class="verse"><A NAME="13_10"></A>[10]</SPAN> si pristinis uiris caelum ob merita patuit, recogitandum, quod exinde nemo dignus eo honore fuit. Nisi si capere iam locus non potest: tantis uidelicet &lt; . . . . . . . . . . . . . . . . . . &gt;a meruerit antiquitas. <SPAN class="verse"><A NAME="13_11"></A>[11]</SPAN> Ergo  an meruerit retractemus. Qui ait meruisse, proponat ipsius  merita. <SPAN class="verse"><A NAME="13_12"></A>[12]</SPAN> Si quid incuna&lt; . . . . . . . . . . . . . . . &gt;litatis ualent  ad   suffragium   diuinitatis,   incesto commaculatos   Opem et Saturnum fratres recepistis. <SPAN class="verse"><A NAME="13_13"></A>[13]</SPAN> Furtiuus infans Iuppiter  uester, indignus et tecto et ubere humano, merito quem Cretae nutrix tam mala manebat. <SPAN class="verse"><A NAME="13_14"></A>[14]</SPAN> Adultus denique qualemcumque genitorem pellit, felicissimum regem, aurei scilicet saeculi, sub quo laboris inopiae  &lt; . . . . . . . . &gt;ae pax  quiescebat, sub quo </P> <P align="center">&quot;nulli subigebant arua coloni;  ipsaque omnia tellus nullo poscente ferebat.&quot; </P> <P><SPAN class="verse"><A NAME="13_15"></A>[15]</SPAN> &quot;Sed oderat patrem incestum, eius &lt; . . . . . . . . castratorem.&quot; Ecce autem et ipse cum sorore miscetur, ut huic primum illud dictum putem: <FONT FACE="SPIONIC">tou~ patro_j to_ paiidi/on</FONT>. Tam pius  pater quam pius filius! <SPAN class="verse"><A NAME="13_16"></A>[16]</SPAN> Quodsi iam tunc legibus ageretur, in duos culleos diuidi Iouem decuit! Post haec quid  dubitaret libidine ab incesto corroborata in leuiora, id est adulteria se et stupra diffundere? <SPAN class="verse"><A NAME="13_17"></A>[17]</SPAN> De quo poetica sic  lusitauit, quomodo cum in libello de fugitiuo palam factum, solemus et operam eius percontandi aliorum abusui nundinare, <SPAN class="verse"><A NAME="13_18"></A>[18]</SPAN> modo in pretia luxuriae eum figurando, quippe qui bouem aut pretium bouis pensauerit, et imbrem aureum pergulis immiserit, id est aditum pecunia ruperit, modo in similitudines actuum ipsorum, in aquilam qui rapuit, cycnum qui cantauerat. </P> <P><SPAN class="verse"><A NAME="13_19"></A>[19]</SPAN> Adeo non fabulae istae sunt de fa&lt; . . . . . . . . . . . . . . . . . .   . . . . . . . . . . . . . . . . . . . . . . . . . . . . . . . . . . . &gt;   sit an  non  lasciu&lt; . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . &gt;  na  hominum   quos &lt; . . . . . . . . . . . . . . . . . . . . . . . . . . . . . . . . .   . . . . . . . . . . . . . . &gt; emissa iam pridem  a fide per incr&lt; . . .  . . . . . . . . . . . . . . . . . . . . . . . . . . . . . . &gt;, non est nobis extensius  agendum. <SPAN class="verse"><A NAME="13_20"></A>[20]</SPAN> Si enim et re . . . . . . . . . . . . . . . . . . . . . . . &gt; pibus  et pro seminatoribus suis morata plebs eadem q&lt; . . . . . . . . .  . . . . . . . . . . . &gt; natura, alibi auctoritas exigebat similitudinem  morum. &lt; . . . . . . . . . . . . . . &gt; Quanto deterior, qui non melior?  Priuato enim titulo Iouem Optimum dicitis, et est Vergilii &quot;aequus Iuppiter.&quot; <SPAN class="verse"><A NAME="13_21"></A>[21]</SPAN> Omnes proinde incesti in suos, impudici   in extraneos, impii, iniusti: cui nullam insignem infamiam fabula reliquit, is deus fieri non fuit dignus! </P> <P><b> XIV.</b> <SPAN class="verse"><A NAME="14_1"></A>[1]</SPAN> Sed quoniam alios seorsum uolunt in diuinitatem ab hominibus receptos, et distingui inter natiuos et factos secundum Dionysium Stoicum, de ista quoque specie adiciam. <SPAN class="verse"><A NAME="14_2"></A>[2]</SPAN> De ipso quidem Hercule ea est summa responsionis, an dignus caelo et diuinitate; sic enim pro uo&lt; . . . . . . . &gt; meritis addicunt diuinitatem. <SPAN class="verse"><A NAME="14_3"></A>[3]</SPAN> Si ob uirtutem, quod feras constanter confecerit, quid tam memorabile? Nonne ludo  puniti, uel etiam ad&lt; . . . . . . . . . &gt; arenariae uilitatis plurimas  in unum, et quidem studiosiores bestias conficiunt? <SPAN class="verse"><A NAME="14_4"></A>[4]</SPAN> Si ob peragratum orbem, quantis et locupletibus dulcis peregrinitas aut philosophis famulatoria mendicitas idem praestitit? Non meminerunt Asclepiaden Cynicum unica  uaccula, cuius et dorso uehebatur, et, si quando, ubere alebatur, orbem totum oculis subegisse? <SPAN class="verse"><A NAME="14_5"></A>[5]</SPAN> Si Hercules etiam  ad inferos adiit, quis hoc nesciat, uiam ad inferos omnibus patere? <SPAN class="verse"><A NAME="14_6"></A>[6]</SPAN>  . . . . . . . . . . . . . . . . . . . . . . . . . . . . . . . . . . . . . . . . .   . . . . . &gt;as plurimas &lt; . . . . . . . . . . . . . . . . . . . . . . . . . . . . . . . . . . .  . . . . . . . . . &gt; ille Pompeius &lt; . . . . . . . . . . . . . . . . . . . . . . . . . . . . .  . . . . . . . . . . . . . &gt;   qui  nec  Ostia salua  . . . . . . . . . . . . . . . . .  . . . . . . . . . . . in unum angulum Byrsae Cartha&lt; . . . . . . . . .   . . . . . . . . . . . . . . . &gt;rre. Quo magis Scipio quam Hercules ob  tot caedes diuinitati deputatur. <SPAN class="verse"><A NAME="14_7"></A>[7]</SPAN> Adicite potius titulis Herculanis stupra uirginum, uxorum et fascias Omphales et ob decori pueri amissionem foede desertam militiam Argonautarum. <SPAN class="verse"><A NAME="14_8"></A>[8]</SPAN> Adicite ad gloriam post turpitudinem illam etiam furias eius; adorate sagittas quae filios et uxorem  interfecerunt! <SPAN class="verse"><A NAME="14_9"></A>[9]</SPAN> Qui tunc dignius  rogo sese inrogasset prae dolore parricidiorum, qui uxoris ob lasciuiam uenenis circumuentus magis meruit id quam ut honesta morte moreretur, hunc uos de pyra in caelum subleuastis, ipsa facilitate qua et alium igni sed diuino confectum, qui pauca experientiae ingenia commentus dicebatur mortuos ad uitam recurasse.   <SPAN class="verse"><A NAME="14_10"></A>[10]</SPAN> Is, etsi Apollinis filius, tam homo quam Iouis nepos, Saturni pronepos, (— nisi habendus spurius ut incerto patre, ut Argiuus Socrates detulit —) quem expositum repertum, turpius Ioue educatum, canino scilicet ubere, hominem fuisse nemo negare potest, fulmine  haustus est. <SPAN class="verse"><A NAME="14_11"></A>[11]</SPAN> Malus Iuppiter Optimus hic rursus est, impius in nepotem, inuidus in artificem! <SPAN class="verse"><A NAME="14_12"></A>[12]</SPAN> Sedenim Pindarus meritum eius non occultauit: cupiditatem et auaritiam lucri in eo canit iudicatam, qua quidem ille uiuos ad mortem, non mortuos rursus ad uitam, praeuaricatione uenalis  medicinae agebat. <SPAN class="verse"><A NAME="14_13"></A>[13]</SPAN> Dicitur etiam mater eius eodem casu  obisse, merit&lt; . . . . . . . . . . . . . &gt;m&lt; . . . . . . . . &gt; bestiam ediderat,  isdem quasi scalis ad caelum erupisse. <SPAN class="verse"><A NAME="14_14"></A>[14]</SPAN> &quot;Et tamen Athenienses sciunt eiusmodi deis sacrificare; nam Aesculapio et matri inter mortuos parentant.&quot; Quasi non et ipsi Thesea  suum adorarent, merito deum. Quidni, si conseruatricem suam  in  litore  peregrino  dereliquit,  eadem   obliuione, immo amentia, quae patri causa mortis fuit? </P> <P> <b> XV.</b> <SPAN class="verse"><A NAME="15_1"></A>[1]</SPAN> Longum est recensere etiam de illis quos in sidera  sepelistis et audaciter deis ministratis. Sic, opinor, digni  de caelo Castores et Perseus et Erigona, quemadmodum et  Iouis exoletus. Sed quid mirandum? Etiam canes et scorpios  et cancros in caelum transtulistis! </P> <P> <SPAN class="verse"><A NAME="15_2"></A>[2]</SPAN> Differo de his quos in oraculis co&lt; . . . . . &gt; et testimonium  hic diuini. Qui et tristitiae deos arbitros esse uoltis, ut sit  Viduus, qui animam corpore uiduet, quem intra muros  cludi non permittendo damnastis, item Caeculus, qui oculos  sensu exanimet, item Orbana, quae in orbitatem semina  extinguat; et ipsius mortis dea est. <SPAN class="verse"><A NAME="15_3"></A>[3]</SPAN> Vt cetera transuolem,   etiam locorum urbis uel loca deos arbitramini, arcuum  Ianum patrem (et  diua  Arquis est Iana),  et  montium  septem Montinum. <SPAN class="verse"><A NAME="15_4"></A>[4]</SPAN> &lt; . . . . . . . . . . &gt; illi faciunt, qui in  isdem locis aras uel aedes habent, prae. ..........   in  alieno loco aut mercedibus habitant. <SPAN class="verse"><A NAME="15_5"></A>[5]</SPAN> Taceo Ascensum ab   ascensibus, et Cliuicolam a cliuis; taceo deos Forculum a foribus et Cardeam a cardinibus et liminum Limentinum, siue qui alii inter uicinos apud uos numinum ianitorum adorantur. <SPAN class="verse"><A NAME="15_6"></A>[6]</SPAN> Quid enim magnum, cum et numina sua habeant in lupanaribus, in culinis, et in imo carcere in&lt; . . . . . . . &gt;?   <SPAN class="verse"><A NAME="15_7"></A>[7]</SPAN> Cum haec itaque propria his aliisque Romanorum    <SUP> </SUP>deis, quibus totius uitae  officia distribuuntur, taliter ut ceteris deis opus non sit, immo cum priuatim apud Romanos deputentur, quos supra signauimus, nec facile foris cogniti, quomodo ea omnia, quibus illos praeesse uoluerunt, in omni genere humano et in omni gente proueniunt, ubi praesides eorum non modo honore, sed ipsa quoque notitia carent? </P> <P> <b>XVI.</b> <SPAN class="verse"><A NAME="16_1"></A>[1]</SPAN> &quot;Sedenim  quidam fructus  et  necessaria uictui demonstrauerunt.&quot; Quaeso uos,  cum dicitis inuenisse illos,  nonne confitemini prius fuisse quae inuenirentur? <SPAN class="verse"><A NAME="16_2"></A>[2]</SPAN> Cur  ergo non auctorem potius honoratis, cuius haec dona sunt, sed auctorem transfertis in repertores? <SPAN class="verse"><A NAME="16_3"></A>[3]</SPAN> &lt; . . . . . . . &gt;que inuenisset, utique auctori gratias egit, utique illum deum sensit, &lt; . . . . . . . . . . &gt; ministerium institutoris, a quo et ipse institutus est qui inueniret et ipsum quod inueniretur. <SPAN class="verse"><A NAME="16_4"></A>[4]</SPAN> Ficum <SUB> </SUB>uiridem Romae nemo nouerat Africanam, cum Cato senatui intulit, ut quam prope prouincia hostilis esset, cui subigendae semper instabat, exprimeret. <SPAN class="verse"><A NAME="16_5"></A>[5]</SPAN> Cerasium Cn. Pompeius de Ponto primus Italiae prouolgauit. Potuerunt et hi nouorum apud Romanos pomorum repertores meruisse praeconium diuinitatis! </P> <P><SPAN class="verse"><A NAME="16_6"></A>[6]</SPAN> Tam uanum hoc quam etiam propter artium commenta deos haberi. Quibus si comparentur nostrae aetatis artifices, quanto dignius posteris quam prioribus consecratio competisset? <SPAN class="verse"><A NAME="16_7"></A>[7]</SPAN> Mentior si non in omnibus iam artificiis antiquitas  exoleuit, usu quotidiano ubique instruente nouitatem. Atque adeo quos ob artes sanctificatis laeditis in ipsis artibus et prouocatis in aemulis insuperatis.  </P> <P> <b> XVII.</b> <SPAN class="verse"><A NAME="17_1"></A>[1]</SPAN> Denique &lt; . . . . . . . . . . . . . . . &gt;toribus suis non negatis omnibus his quos deos antiquitas uoluit, posteritas  credidit, . . . . . . . . . . . . . . . . . . . . . . . . . . . . . . . . . . . . . &gt;  <SPAN class="verse"><A NAME="17_2"></A>[2]</SPAN> superstitionum praegrandis praesumptio, cui &lt; . . . . . . &gt;rel&lt; . . .  . . . . . . . . . . . . &gt; bemus, propterea   scilicet   Romanos   totius  orbis domin&lt; . . . . . . . . . . . . . &gt;se, quod officiis religionum  meruerint diuturn&lt; . . . . . . . . . . . . . . . . . . &gt; eis praeualeant. </P> <P> <SPAN class="verse"><A NAME="17_3"></A>[3]</SPAN> Nimirum Sterculus et Mutunus et Larentina prouexit  hoc imperium, in ius Romanum destinatum! <SPAN class="verse"><A NAME="17_4"></A>[4]</SPAN> Nam peregrinos deos non putem extraneo potius populo quam suo fauisse, sicut fierent quasi desertores et destitutores, immo proditores patrii soli quo nati, adulti, morati sepultique sunt. <SPAN class="verse"><A NAME="17_5"></A>[5]</SPAN> Ita ne Iuppiter quidem Cretam Romanis fascibus premi sineret, oblitus antrum illud Idaeum Corybantiaque aera et nutricis suae iucundissimum  odorem!   Nonne   omni  Capitolio   sepulchrum  suum praeposuisset, ut illa potius terra regnaret, quae cineres Iouis tegit? <SPAN class="verse"><A NAME="17_6"></A>[6]</SPAN> Vellet Iuno urbem suam &quot;posthabita Samo&quot; dilectam et  utique Aeneadarum  ignibus  adoleri?  Quod sciam:  </P> <blockquote>   <blockquote> <P>                                                     hic illius arma,  hic currus fuit; hoc regnum dea gentibus esse, si qua fata sinant, iam tunc tenditque fouetque. </P>   </blockquote> </blockquote> <P> <SPAN class="verse"><A NAME="17_7"></A>[7]</SPAN> Misera aduersus fata non ualuit! Nec tamen tantum honoris Romani fatis decreuerunt, ut dedentibus Carthaginem sibi, quantum Larentinae! </P> <P> <SPAN class="verse"><A NAME="17_8"></A>[8]</SPAN> Si dei isti conferendi inperii potest&lt; . . . . . . regnauit  enim Iuppiter Cretae et Saturnus Italiae et Isis Aegypto &lt; . . . . . . . . . . . . . &gt; regnauerunt, quibus etiam operati plerique  traduntur? <SPAN class="verse"><A NAME="17_9"></A>[9]</SPAN> Ita quib&lt; . . . . . . . . . . dominos facit, et dediticius Admeti ciues Romanos imperio auget, dum liberalem cultorem suum Croesum ambiguis sortibus fallendo circumuenit. Num timebat deus uerum constanter praenuntiare regno exc&lt; . . . . . . . . . . . . &gt;?  </P> <P><SPAN class="verse"><A NAME="17_10"></A>[10]</SPAN> &lt; . . . . . . . . . . . . . . . . &gt; potestate regnandi qu&lt; . . . &gt; uelut   in urbes suas tueri &lt; . . . . . . &gt; potuissent! Si Romanis praestitisse ualuerunt, cur Athenas a Xerxe Minerua non defendit uel cur Delphos de manu Pyrrhi Apollo non eruit?  </P> <P> <SPAN class="verse"><A NAME="17_11"></A>[11]</SPAN> Seruent urbem Romam qui suas perdiderunt, si hoc religiositas Romana meruit. Atqui non post summum imperium, auctis iam rebus superstitio quaesita est? <SPAN class="verse"><A NAME="17_12"></A>[12]</SPAN> Etsi a Numa sacra introducta sunt, nondum tamen aut simulacris aut templis res uestras diuina frustrabant. <SPAN class="verse"><A NAME="17_13"></A>[13]</SPAN> Frugi religio et paupertina superstitio; altaria temeraria et uasa sordida, et nidor exilis ex illis, et deus ipse nusquam. Ergo non ante religiosi quam maiores, neque ideo maiores, quia religiosi. </P> <P> <SPAN class="verse"><A NAME="17_14"></A>[14]</SPAN> Atquin quomodo ob religionem et deorum profundissimam curam imperium Romanis &lt; . . . . . . . . &gt; uideri possit,  quod laesis potius deis auctum est? <SPAN class="verse"><A NAME="17_15"></A>[15]</SPAN> Nisi fallor enim, omne regnum uel imperium bellis quaeritur et bellis ampliatur. Porro &lt; . . . . . . . &gt;bus et dei urbis. Nam eadem strages  et moenium et templorum,   eadem caedes et ciuium et sacerdotum, eadem rapina et profanorum et sacrorum.  <SPAN class="verse"><A NAME="17_16"></A>[16]</SPAN> Tot sacrilegia  Romanorum  quot   tropaea, tot   deinde dei   quot  de   gentibus triumphi  manent. At   simulacra captiua et utique senti&lt; . . . . . . . . . . &gt;os non amant. Sed quia  nihil sentiunt, inpune laeduntur, et quia inpune laeduntur, frustra adorantur. <SPAN class="verse"><A NAME="17_17"></A>[17]</SPAN> Itaque, quorum fastigium sacrilegio adultum est, non possunt uideri religionis meritis excreuisse, &lt; . . . . . . . . . . . &gt;nis siue laedendo creuerunt. </P> <P> <SPAN class="verse"><A NAME="17_18"></A>[18]</SPAN> Regnum uniuersae nationes suis quaeque temporibus habuerunt, ut Assyrii, ut Medi, ut Persae,  ut Aegyptii; est adhuc penes quosdam, et tamen qui amiserunt, non sine religionibus et cultu et † depropitiorum deorum morabantur,    donec Romanis cessit uniuersa paene dominatio. <SPAN class="verse"><A NAME="17_19"></A>[19]</SPAN> Sors temporum ita uolut&lt; . . . . . . . . . . . . &gt;. Quaerite quis temporum  uices ordinauit: idem regna dispensat, et nunc penes Romanos eam summam, tamquam pecuniam de multis nominibus exactam in unam arcam congregauit. Quid de ea statuerit, sciunt proximi ei! </P> <P> <HR> <HR> <p class=border></P>

<p>
<table border=0 cellspacing=15 cellpadding=0 align=CENTER> <tr> <td><a href="/tertullian.html">Tertullian</a> <td><a href="/christian.html">Christian Latin</a><td><a href="/index.html">The Latin Library</a> <td><a href="/classics.html">The Classics Page</a> </table>
</p>
</body>
</html></BODY> </HTML>
