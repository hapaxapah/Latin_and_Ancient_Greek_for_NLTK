<html>
<head>
<title>Tertullian:  Liber de Monogamia</TITLE>
<link REL="SHORTCUT ICON" href="/icon.ico">
 
</head>
<BODY BACKGROUND="/yellotx.jpg" BGCOLOR="#FFFFFF"><FONT SIZE=4>
<BR>

<FONT SIZE=5><CENTER>TERTULLIANI LIBER DE MONOGAMIA</CENTER></FONT></font>
<P>
<HR>
<HR>
<font size=4>
<P><A NAME="1_1"></A>[1]</SPAN>&nbsp;Haeretici nuptias auferunt, psychici
        ingerunt; 
        illi nec semel, isti non semel nubunt. Quid agis, lex creatoris? 
        Inter alienos spadones et aurigas tuos tantundem quereris 
        de domestico obsequio quantum de fastidio extraneo; proinde 
        te laedunt qui abutuntur quemadmodum qui non utuntur. 
        <SPAN class="verse"><A NAME="1_2"></A>[2]</SPAN>&nbsp;Verum neque continentia emsmodi laudanda, quia haeretica 
        est, neque licentia defendenda, quia psychica est; illa blasphemat,&nbsp; 
 ista luxuriat; illa destruit nuptiarum deum, ista 
        confundit. <SPAN class="verse"><A NAME="1_3"></A>[3]</SPAN>&nbsp;Penes nos autem, quos Spiritales merito dici&nbsp; 
        facit agnitio spiritalium charismatum, continentia religiosa 
        est cum licentia verecunda; ambae cum creatore sunt: continentia&nbsp; 
 legem nuptiarum honorat, licentia temperat; illa non 
        cogitur, ista regitur; illa arbitrium habet, haec modum. 
        <SPAN class="verse"><A NAME="1_4"></A>[4]</SPAN>&nbsp;Unum matrimonium novimus sicut unum deum. Magis 
        honorem refert lex nuptiarum, ubi habet et pudorem. <SPAN class="verse"><A NAME="1_5"></A>[5]</SPAN>&nbsp;Sed&nbsp; 
        psychicis non recipientibus Spiritum ea quae sunt Spiritus 
        non placent. Ita, dum quae sunt Spiritus non placent, ea quae sunt carnis placebunt ut contraria Spiritus. <i>Caro, </i>inquit, 
<i>adversus spiritum concupiscit et spiritus adversus carnem.&nbsp; </i> 
<SPAN class="verse"><A NAME="1_6"></A>[6]</SPAN>&nbsp;Quid autem concupiscet caro quam quae magis carnis sunt? 
Propter quod et in primordio extranea spiritus facta est; <i>non, 
</i>inquit, <i>permanebit spiritus meus in istis hominibus in aevum, 
eo quod caro sint.</i>
<p><SPAN class="chapterno"><A NAME="C2"></A>II.</SPAN>&nbsp;<SPAN class="verse"><A NAME="2_1"></A>[1]</SPAN>&nbsp;Itaque monogamiae disciplinam in haeresim
      exprobrant&nbsp; 
 nec ulla magis ex causa Paraclitum negare coguntur, 
quam dum existimant novae disciplinae institutorem et quidem&nbsp; 
 dirissimae illis, ut iam de hoc primum consistendum sit 
in generali retractatu, an capiat Paraclitum aliquid tale&nbsp; 
docuisse, quod aut novum deputari possit adversus catholicam 
traditionem aut onerosum adversus levem sarcinam. <SPAN class="verse"><A NAME="2_2"></A>[2]</SPAN>&nbsp;De 
utroque autem ipse dominus pronuntiavit; dicens enim: <i>Adhuc 
multa habeo quae, loquar ad vos, sed nondum potestis portare ea; 
cum venerit spiritus sanctus, ille vos ducet in omnem veritatem,&nbsp; </i> 
satis utique praetendit edocturum illum, quae et nova existimari&nbsp; 
 possint ut numquam retro edita et aliquanto onerosa ut 
idcirco non edita. <SPAN class="verse"><A NAME="2_3"></A>[3]</SPAN>&nbsp;'Ergo', inquis, 'hac argumentatione
      quidvis&nbsp; 
 novum et onerosum paraclito adscribi poterit, etsi ab adversario&nbsp; 
 spiritu fuerit.' Non utique; adversarius enim spiritus&nbsp; 
ex diversitate praedicationis appareret, primo regulam adulterans&nbsp;fidei et ita ordinem adulterans disciplinae, quia cuius 
gradus prior est, eius corruptela antecedit, id est fidei, quae 
prior est disciplina: ante quis <SPAN class="verse"><A NAME="2_4"></A>[4]</SPAN>&nbsp;
deo haereticus sit necesse 
&lt;e&gt;st et tunc de instituto; 4. paraclitus autem multa habens 
edocere, quae in illum distulit dominus, secundum praefinitionem&nbsp; 
 ipsum primo Christum contestabitur qualem credimus 
cum toto ordine dei creatoris et ipsum glorificabit et de ipso 
commemorabit et sic de principali regula illa multa, quae sunt 
disciplinarum, revelabit fidem dicente pro eis integritate 
praedicationis, &lt;licet&gt; novis, quia nunc revelantur, licet 
onerosis, quia nec nunc sustinentur, non alterius tamen 
Christi quam qui habere se dixit et alia multa quae a paraclito&nbsp; 
 edocerentur, non minus istis onerosa quam illis, a quibus 
nondum tunc sustinebantur.
</p>
      
      <p><SPAN class="chapterno"><A NAME="C3"></A>III.</SPAN>&nbsp;<SPAN class="verse"><A NAME="3_1"></A>[1]</SPAN>&nbsp;Sed an onerosa monogamia, viderit adhuc
      impudens&nbsp; 
 infirmitas carnis; an autem nova, de hoc interim constet. 
Illud enim amplius dicimus: etiamsi totam et solidam virginitatem&nbsp; 
 sive continentiam paraclitus hodie determinasset, 
      ut ne unis quidem nuptiis fervorem carnis despumare permitteret,&nbsp; 
 sic quoque nihil novi inducere videretur, ipso domino 
spadonibus aperiente regna caelorum ut et ipso spadone, 
quem specta<i>n</i>s et apostolus, propterea et ipse castratus, 
continentiam mavult. <SPAN class="verse"><A NAME="3_2"></A>[2]</SPAN>&nbsp;'Sed salvo', inquis, 'iure nubendi'. 
      Plane salvo et videbimus quousque, nihilominus tamen ex 
ea parte destructo, qua continentiam praefert. <i>Bonum, 
</i>inquit, <i>homini mulierem non contingere — &lt;</i>ergo malum est contingere;&gt; nihil enim bono contrarium nisi malum ---- ideoque 
superesse, <i>ut et qui habeant uxores sic sint quasi non habentes, 
</i>quo magis qui non habent habere non debeant. <SPAN class="verse"><A NAME="3_3"></A>[3]</SPAN>&nbsp;Reddit&nbsp; 
etiam causas, cur ita suadeat, quod innupti de deo cogitent, 
nupti vero, quomodo in matrimonio quis suo placeat. Et&nbsp; 
possum contendere non mere bonum esse quod permittitur; 
quod enim mere bonum est, non permittitur, sed ultro licet; 
permissio habet causam aliquando et necessitatis. Denique&nbsp; 
in hac specie non est voluntas permittentis nubere; aliud 
enim vult: <i>Volo vos, </i>inquit, <i>omnes sic esse quomodo et ego. 
</i><SPAN class="verse"><A NAME="3_4"></A>[4]</SPAN>&nbsp;Et cum ostendit melius esse, quid utique se velle confirmat, 
quam quod melius esse praemisit? Et ita si aliud quam quod 
voluit permittit, non voluntate, sed necessitate permittens,&nbsp; 
 non mere bonum ostendit, quod invitus indulsit. Denique 
cum dicit: <i>Melius est nubere quam uri, </i>qua<i>l</i>e id bonum intelligendum,&nbsp; 
 quod melius est [et] poena, quod non potest videri 
melius nisi pessimo comparatum? <SPAN class="verse"><A NAME="3_5"></A>[5]</SPAN>&nbsp;Bonum illud est, quod per 
se hoc nomen tenet sine comparatione non dico mali, sed&nbsp; 
etiam boni alterius, ut, et si alio bono comparatum adumbretur, 
 remaneat nihilominus in boni nomine. Ceterum si per mali 
collationem cogitur bonum dici, non tam bonum est quam 
genus mali inferioris, quod ab altiore malo obscuratum ad 
nomen boni impellitur. <SPAN class="verse"><A NAME="3_6"></A>[6]</SPAN>&nbsp;Aufer denique condicionem, ut&nbsp; 
dicas: <i>Melius est nubere quam uri, </i>et quaero, an dicere audeas: 
'Melius est nubere', non adiciens, quo melius sit. Ergo iam non melius, et dum non melius, nec bonum, sublata condicione, 
quae, dum melius illud facit alio, ita bonum haberi cogit. 
 Melius est unum oculum amittere quam duos; si tamen discedas&nbsp; 
 a comparatione utriusque, non erit melius unum oculum 
habere, quia nec bonum. <SPAN class="verse"><A NAME="3_7"></A>[7]</SPAN>&nbsp;Quid nunc, si omnem indulgentiam 
nubendi de suo, id est de humano sensu accommodat, ex 
necessitate qua diximus, quia melius sit nubere quam uri? 
Denique conversus ad alteram speciem dicendo: <i>Nuptis autem&nbsp; </i> 
<i>denuntio, non ego, sed dominus, </i>ostendit illa, quae supra 
dixerat, non dominicae auctoritatis fuisse, sed humanae 
aestimationis. <SPAN class="verse"><A NAME="3_8"></A>[8]</SPAN>&nbsp;At ubi ad continentiam reflectit animos: 
<i>Volo autem vos sic esse omnes: Puto autem, </i>inquit, <i>et ego spiritum&nbsp; 
 dei habeo, </i>ut, si quid indulserat ex necessitate, id spiritus 
sancti auctoritate revocaret. <SPAN class="verse"><A NAME="3_9"></A>[9]</SPAN>&nbsp;Sed et Iohannes monens sic&nbsp; 
nos incedere debere quemadmodum et dominus, utique etiam 
secundum sanctitatem carnis admonuit incedere. Adeo manifestius:&nbsp; <i> 
Et omnis, </i>inquit, <i>qui spem istam in illo habet, castificat</i> 
 <i>se, sicut et ipse castus est. </i>Nam et alibi: <i>Estote sancti, sicut
et 
ille sanctus fuit, </i>scilicet carne; de spiritu enim non dixisset, 
quia spiritus ultro sanctus agnoscitur nec &lt;ex&gt;spectat sanctitatis&nbsp; 
 admonitionem, quae propria natura est eius; caro autem&nbsp; 
docetur sanctitatem, quae et in Christo fuit sancta. <SPAN class="verse"><A NAME="3_10"></A>[10]</SPAN>&nbsp;Igitur 
si omnia ista oblitterant licentia&lt;m&gt; nubendi et condicione 
licentiae inspecta et praelatione continentiae imposita, cur non 
potuerit post apostolos idem spiritus superveniens ad deducendam&nbsp;disciplinam in omnem veritatem per gradus temporum 
---- secundum quod Ecclesiastes: <i>Tempus omni rei </i>inquit ---- 
supre<i>m</i>am iam carni fibulam imponere, iam non oblique&nbsp; 
a nuptiis avocans, sed exerte, cum magis nunc tempus in 
collecto factum sit annis circiter CLX exinde productis? 
<SPAN class="verse"><A NAME="3_11"></A>[11]</SPAN>&nbsp;Nonne ipse apud te retractares, vetus haec disciplina sit, 
praemonstrata iam tunc in carne domini et in voluntate, dehinc 
in apostolorum eius tam consiliis quam exemplis? 'olim sanctitati&nbsp; 
 huic destinabamur; nihil novi Paraclitus inducit; quod 
 praemonuit, definit, quod sustinuit, exposcit.' Et nunc&nbsp; 
recogitans ista facile tibi persuadebis multo magis unicas nuptias 
competisse Paraclito praedicare, qui potuit et nullas, magisque 
credendum temperasse illum, quod et abstulisse decuisset.&nbsp; 
<SPAN class="verse"><A NAME="3_12"></A>[12]</SPAN>&nbsp;Si, quae velit Christus, intelligas, in hoc quoque
Paraclitum&nbsp; 
 agnoscere debes advocatum, quod a tota continentia 
infirmitatem tuam excusat.
</p>
      
      <p><SPAN class="chapterno"><A NAME="C4"></A>IV.</SPAN>&nbsp;<SPAN class="verse"><A NAME="4_1"></A>[1]</SPAN>&nbsp;Secedat nunc mentio Paracliti ut nostri alicuius 
auctoris; evolvamus communia instrumenta scripturarum 
pristinarum. Hoc ipsum demonstratur a nobis neque novam 
neque extraneam esse monogamiae disciplinam, immo et 
antiquam et propriam Christianorum, ut Paraclitum restitutorem&nbsp; 
 potius sentias eius quam institutorem. <SPAN class="verse"><A NAME="4_2"></A>[2]</SPAN>&nbsp;Quod
      pertineat&nbsp; 
 ad antiquitatem, quae potest antiquior forma proferri 
quam ipse census generis humani? Unam feminam masculo 
deus finxit una costa eius decerpta et utique ex pluribus. Sed 
et in praefatione ipsius operis: <i>Non est, </i>inquit, <i>homini bonum&nbsp;</i><i>eum solum esse; faciamus adiutorium illi; </i>adiutores enim 
dixisset, si pluribus eum uxoribus destinasset. <SPAN class="verse"><A NAME="4_3"></A>[3]</SPAN>&nbsp;Adiecit et 
legem de futuro, siquidem prophetiae dictum est: <i>Et erunt 
duo in unam carnem, </i>non tres neque plures; ceterum iam non 
 duo, si plures. Stetit lex; denique perseveravit unio coniugii&nbsp; 
in auctoribus generis ad finem usque, non quia non erant 
feminae aliae, sed quia ideo non erant, ne primitiae generis 
duplici matrimonio contaminarentur. <SPAN class="verse"><A NAME="4_4"></A>[4]</SPAN>&nbsp;Alioquin si deus 
voluisset, et esse potuisset; certe de filiarum suarum numerositate&nbsp; 
 sumpsisset, non minus ex ossibus et ex carne sua habens 
Evam, si hoc pie fieret. <SPAN class="verse"><A NAME="4_5"></A>[5]</SPAN>&nbsp;At ubi primum scelus homicidium 
in fratricidio dedicatum, tam dignum secundo loco scelus non 
fuit quam duae nuptiae; neque enim refert, duas quis uxores 
singulas habuerit an pariter singulae duos fecerint: idem 
numerus coniunctorum et separatorum. <SPAN class="verse"><A NAME="4_6"></A>[6]</SPAN>&nbsp;Semel tamen vim&nbsp; 
passa institutio dei per Lamech constitit postea in finem usque 
gentis illius; secundus Lamech nullus exstitit quomodo 
duabus maritus: negat scriptura, quod non notat. Aliae diluvium&nbsp; 
 iniquitates provocaverunt, semel defensae, quales 
fuerunt, non tamen septuagies septies, quod duo matrimonia 
meruerunt. <SPAN class="verse"><A NAME="4_7"></A>[7]</SPAN>&nbsp;Sed et reformatio secundi generis humani 
monogamia matre censetur: iterum duo in unam carnem&nbsp; 
crescere et redundare suscipiunt, Noe et uxor filiique eorum in unicis nuptiis. <SPAN class="verse"><A NAME="4_8"></A>[8]</SPAN>&nbsp;Etiam in ipsis animalibus monogamia 
recognoscitur, ne vel bestiae de moechia nascerentur: <i>Ex&nbsp; </i> 
<i>omnibus, </i>inquit, <i>bestiis ex omni carne duo induces in arcam, 
ut vivant tecum; masculus et femina erunt; de animalibus 
volatilibus secundum genus et de omnibus serpentibus terrae 
secundum genus ipsorum duo ex omnibus introibunt ad te, masculus&nbsp; 
 et femina. </i><SPAN class="verse"><A NAME="4_9"></A>[9]</SPAN>&nbsp;Eadem forma et septena ex binis adlegi
mandat,&nbsp; 
 ex masculo et femina uno et una. Quid amplius dicam? 
Immundis quoque alitibus cum binis feminis introire non licuit.
</p>
      
      <p><SPAN class="chapterno"><A NAME="C5"></A>V.</SPAN>&nbsp;<SPAN class="verse"><A NAME="5_1"></A>[1]</SPAN>&nbsp;Haec quantum ad primordiorum testimonium et 
originis nostrae patrocinium et divinae institutionis praeiudicium.&nbsp; 
 Quae utique lex est, non <i>m</i>o<i>n</i>i<i>mentum, </i>quoniam, si 
ita factum est a primordio, invenimus nos ad initram dirigi a 
Christo, sicut in quaestione repudii dicens illud propter duritiam&nbsp; 
 ipsorum a Moyse esse permissum, ab initio autem non 
ita fuisse, sine dubio ad initium revocat matrimonii&nbsp; 
      individuitatem; ideoque quos deus ab initio coniunxit in unam carnem 
duos, hodie homo non separabit. <SPAN class="verse"><A NAME="5_2"></A>[2]</SPAN>&nbsp;Dicit et apostolus scribens 
ad Ephesios deum proposuisse <i>in semetipso ad dispensationem&nbsp; </i> 
<i>adimpletionis temporum ad caput, </i>id est ad initium, <i>reciprocare 
universa in Christo, quae sunt super caelos et super terras in 
ipso. </i><SPAN class="verse"><A NAME="5_3"></A>[3]</SPAN>&nbsp;Sic et duas Graeciae litteras, summam et ultimam, 
sibi induit dominus, initii et finis concurrentium in se figuras, 
uti, quemadmodum A ad &Omega;<i> &lt;</i>usque volvitur et rursus &Omega; ad&nbsp;<i> 
</i>A&gt; replicatur, ita ostenderet in se esse et initii decursum ad finem et finis reoursum ad initium, ut omnis dispositio in eo 
desinens, per quem coepta est, per sermonem scilicet dei, 
qui[a] caro factus est, proinde desinat, quemadmodum et 
coepit. <SPAN class="verse"><A NAME="5_4"></A>[4]</SPAN>&nbsp;Et adeo in Christo omnia revocantur ad initium,&nbsp; 
ut et fides reversa sit a circumcisione ad integritatem carnis 
illius, sicut ab initio fuit, et libertas ciborum et sanguinis 
solius abstinentia, sicut ab initio fuit, et matrimonii individuitas, 
sicut ab initio fuit, et repudii cohibitio, quod ab initio non fuit; 
et postremo totus homo in paradisum revocatur, ubi ab initio 
fuit. <SPAN class="verse"><A NAME="5_5"></A>[5]</SPAN>&nbsp;Cur ergo vel monogamum illo &lt;non&gt; debeat Adam&nbsp; 
referre, qui [non] potest tam integrum quam inde dimissus est? 
Quantum pertinet itaque ad initii restitutionem, id a te exigit 
et dispositionis et spei tuae ratio, quod ab initio fuit; secundum 
initium, quod tibi et in Adam censetur &lt;et in Noe recensetur&gt;, 
elige, in quo eorum initium tuum deputes: in ambobus te sibi 
monogamiae censura defendit. <SPAN class="verse"><A NAME="5_6"></A>[6]</SPAN>&nbsp;Sed et si initium transmittit&nbsp; 
ad finem ut A ad &Omega;, quomodo finis remittit ad initium &lt;ut &Omega; 
ad A&gt;, atque ita census noster transfertur in Christum, animalis 
 in spiritalem, quia <i>non primo, quod spiritale est, sed quod animale,&nbsp; 
 dehinc quod spiritale, </i>proinde videamus, an id ipsum 
debeas huic quoque censui secundo, an in eandem te formam 
conveniat novissimus quoque Adam in quam et primus, quando novissimus Adam, id est Christus, innuptus in totum, 
quod etiam primus Adam ante exilium. <SPAN class="verse"><A NAME="5_7"></A>[7]</SPAN>&nbsp;Sed donato
infirmitati&nbsp; 
 tuae carnis suae exemplo perfectior Adam, id est Christus, 
eo quoque nomine perfectior qua integrior, volenti quidem 
tibi spado occurrit in carne; si vero non sufficis, monogamus 
incurrit in spiritu, unam habens ecclesiam sponsam secundum 
figuram, quam apostolus &lt;in&gt; illud magnum sacramentum&nbsp; 
interpretatur, in Christum et ecclesiam, competentes carnali 
monogamiae per spiritalem. <SPAN class="verse"><A NAME="5_8"></A>[8]</SPAN>&nbsp;Vides igitur, quemadmodum 
etiam in Christo nova&lt;n&gt;s censum non possis eum sine monogamiae&nbsp; 
 professione deferre, nisi carne sis, quod spiritu ille est, 
licet et quod fuit carne, aeque esse debueris.&nbsp;
</p>

<p><SPAN class="chapterno"><A NAME="C6"></A>VI.</SPAN>&nbsp;<SPAN class="verse"><A NAME="6_1"></A>[1]</SPAN>&nbsp;Sed adhuc nobis quaeramus aliquos originis
principes.&nbsp; 
 Non placent enim quibusdam monogami parentes 
Adam et Noe; fortasse nec Christus. Ad Abraham denique 
provocant, prohibiti patrem alium praeter deum agnoscere. 
Sit nunc pater noster Abraham: sit et Paulus: <i>In evangelio, 
</i>inquit, <i>ego vos genui. </i><SPAN class="verse"><A NAME="6_2"></A>[2]</SPAN>&nbsp;Etiam Abrahae te filium exhibe; 
non enim passivus tibi census est in illo: certum tempus est, 
quo tuus pater est. Si enim ex fide filii deputemur Abrahae, ut 
apostolus docet dicens ad Galatas: <i>Cognoscitis nempe, quia, 
qui ex fide, isti sunt filii Abrahae, </i>quando <i>credidit Abraham&nbsp; </i> 
<i>deo et deputatum est ei in iustitiam? </i>Opinor, adhuc in monogamia,&nbsp;quia in circumcisione nondum. <SPAN class="verse"><A NAME="6_3"></A>[3]</SPAN>&nbsp;Quodsi postea in&nbsp; 
utrumque mutatus est, et in digamiam per ancillae concubinatum&nbsp; 
 et in circumcisionem per testamenti signaculum, 
 non potes illum patrem agnoscere nisi tunc, cum deo credidit, 
siquidem secundum fidem filius eius es, non secundum carnem; 
aut si posteriorem Abraham patrem sequeris ut et digamum, 
recipe et circumcisum. <SPAN class="verse"><A NAME="6_4"></A>[4]</SPAN>&nbsp;Si reicis circumcisum, ergo recusabis 
et digamum; duas dispositiones eius binis inter se modis diversas&nbsp; 
 miscere non poteris. Digamia cum circumcisione esse 
orsus est et monogamia cum praeputiatione: recipis digamiam, 
admitte et circumcisionem; tueris praeputiationem, teneris 
et monogamiae. <SPAN class="verse"><A NAME="6_5"></A>[5]</SPAN>&nbsp;Adeo autem monogamiae Abrahae filius 
es sicut et praeputiati, ut, si circumcidaris iam, non sis filius, 
quia non eris ex fide, sed ex signaculo fidei in praeputiatione 
iustificatae. Habens apostolum disce cum Galatis. Proinde&nbsp; 
etsi digamiam iam tibi intuleris, non es illius, cuius fides in 
monogamia praecessit. Nam etsi postea pater multarum 
nationum nuncupatur, sed earum, quae ex fide digamiam 
praecedente filii habeant deputari Abrahae. <SPAN class="verse"><A NAME="6_6"></A>[6]</SPAN>&nbsp;Exinde res 
viderint: aliud sunt figurae, aliud formae, aliud imagines, 
aliud definitiones: imagines transeunt adimpletae, definitiones 
permanent adimplendae; imagines prophetant, definitiones 
gubernant. <SPAN class="verse"><A NAME="6_7"></A>[7]</SPAN>&nbsp;Quid digamia illa Abrahae portendat, idem 
apostolus edocet interpretator utriusque testamenti, sicut idem semen nostrum in Isaac vocatum determinat. Si ex<i> 
</i>libera es, ad Isaac pertines; hic certe unum matrimonium 
pertulit. <SPAN class="verse"><A NAME="6_8"></A>[8]</SPAN>&nbsp;Isti itaque sunt, ut opinor, in quibus censeor. 
Ceteros nescio; quorum si exempla circumspicio, alicuius 
David etiam per sanguinem n<i>up</i>tias<i> </i>sibi ingerentis, alicuius&nbsp; 
Salomonis etiam uxoribus divitis, meliora sectari iussus habes 
et Iosephum uniiugum ---- et hoc nomine audeo dicere patre 
meliorem ----, habes Moysen dei de proximo arbitrium, habes 
Aaronem principalem. sacerdotem. <SPAN class="verse"><A NAME="6_9"></A>[9]</SPAN>&nbsp;Secundus quoque 
Moyses populi secundi, qui imaginem nostram in promissionem&nbsp; 
dei induxit, in quo primo nomen domini dedicatum est, non 
fuit digamus.
</p>

<p><SPAN class="chapterno"><A NAME="C7"></A>VII.</SPAN>&nbsp;<SPAN class="verse"><A NAME="7_1"></A>[1]</SPAN>&nbsp;Post vetera exempla originalium personarum 
aeque ad vetera transeamus instrumenta legalium scripturarum,&nbsp; 
 ut per ordinem de omni nostra paratura retractemus. 
Et quoniam quidam interdum nihil sibi dicunt esse cum<sub> 
</sub>lege ---- quam Christus non dissolvit, sed adimplevit ----, interdum&nbsp; 
 quae volunt legis arripiunt, plane et nos sic dicimus 
decessisse legem, ut onera quidem eius, secundum sententiam 
apostolorum quae nec patres sustinere valuerunt, concessarint,&nbsp; 
 quae vero ad iustitiam spectant, non tantum reservata permaneant, verum et ampliata, ut scilicet redundare possit iu- 
stitia nostra super scribarum et Pharisaeorum iustititia&lt;m&gt;. 
<SPAN class="verse"><A NAME="7_2"></A>[2]</SPAN>&nbsp;&lt;Si&gt; iusti&lt;tia&gt;, utique et pudicitia. Si ergo, quoniam in lege 
praecipitur, ut quis fratris sui uxorem sine liberis defuncti in 
matrimonium adsumat ad suscitandum fratri suo semen, 
 idque saepius evenire in unam personam potest secundum 
callidam illam quaestionem Sadducaeorum, ideo et alias 
putant permissam frequentiam nuptiarum, intelligere debebunt&nbsp; 
 primo rationem ipsius praecepti et ita scient illam rationem&nbsp; 
 iam cessantem ex eis esse, quae evacuata sint. <SPAN class="verse"><A NAME="7_3"></A>[3]</SPAN>&nbsp;Necessario&nbsp; 
 succedendum erat in matrimonium fratris sine liberis 
defuncti, primum, quia adhuc vetus illa benedictio decurrere 
habebat: <i>Crescite et redundate, </i>dehinc, quoniam patrum delicta 
etiam de filiis exigebantur, tertio, quoniam spadones et steriles&nbsp; 
 ignominiosi habebantur. <SPAN class="verse"><A NAME="7_4"></A>[4]</SPAN>&nbsp;Itaque ne proinde
maledicti&nbsp; 
 iudicarentur, qui non naturae reatu, sed mortis praeventu&nbsp; 
 orbi decessissent, ideo illis ex suo genere vicaria et 
quasi postuma suboles supparabatur. At ubi et <i>crescite et&nbsp; </i> 
<i>redundate </i>evacuavit extremitas temporum inducente apostolo: 
<i>Superest, ut et qui habent uxores sic sint, ac si non habeant, quia</i> 
 <i>tempus in collectum est, </i>et desinit uva acerba a patribus manducata&nbsp; 
 filiorum dentes obstupefacere ---- <i>unusquisque </i>enim <i>in 
suo delicto morietur ---- </i>et spadones non tantum ignominia 
caruerunt, verum et gratiam meruerunt invitati in regna 
caelorum, sepulta lege succedendi in matrimonium fratris contrarium eius obtinuit non succedendi in matrimonram&nbsp; 
fratris. <SPAN class="verse"><A NAME="7_5"></A>[5]</SPAN>&nbsp;Et ita, ut praediximus, quod cessavit valere cessante 
ratione non potest alii argumentationem accommodare. Ergo 
non nubet defuncto viro uxor, fratri utique nuptura, si nupserit;&nbsp; 
 omnes enim nos fratres sumus; et illa nuptura in domino 
habet nubere, id est non ethnico, sed fratri, quia et vetus lex&nbsp; 
adimit coniugmm allophylorum. <SPAN class="verse"><A NAME="7_6"></A>[6]</SPAN>&nbsp;Cum autem et in Levitico 
cautum sit: <i>Quicumque sumpserit fratris uxorem, immunditia 
est, turpitudo, sine liberis morietur, </i>sine dubio, dum ille prohibetur&nbsp; 
 denuo nubere, et illa prohibetur non habens nubere nisi 
fratri. Quomodo ergo apostolo conveniet et legi, quam non&nbsp; 
in totum impugnat, cum ad epistolam ipsius venerimus, 
ostendetur. <SPAN class="verse"><A NAME="7_7"></A>[7]</SPAN>&nbsp;Interim quod pertineat ad legem, magis nobis 
 competunt argumentationes eius; denique prohibet eadem 
sacerdotes denuo nubere; filiam quoque sacerdotis iubet 
viduam vel eiectam, si semen non fuerit illi, in domum patris&nbsp; 
sui regredi et de pane eius ali. Ideo 'si semen non fuerit illi', 
non ut, si fuerit, denuo nubat ---- quanto magis enim non imbet, 
si filios habeat? ---- sed ut, si habuerit, a filio potius alatur 
quam a patre, quo et filius praeceptum dei exsequatur: 
<i>Honora patrem et matrem. </i><SPAN class="verse"><A NAME="7_8"></A>[8]</SPAN>&nbsp;Nos autem Iesus summus&nbsp; 
sacerdos et magnus patris de suo vestiens, quia qui in Christo 
tinguntur, Christum induerunt, sacerdotes deo patri suo fecit 
secundum Iohannem. Nam et illum adolescentem festinantem 
ad exsequias patris ideo revocat, ut ostendat sacerdotes nos 
vocari ab eo, quos lex vetabat parentum sepulturae adesse:&nbsp;<i>Super omnem, </i>inquit, <i>animam defunctam sacerdos non introibit 
et super patrem suum et super matrem suam non contaminabitur. 
</i><SPAN class="verse"><A NAME="7_9"></A>[9]</SPAN>&nbsp;Ergo et hoc nos interdictum observare debemus? Non 
utique; vivit enim unicus pater noster deus et mater ecclesia 
et neque mortui sumus, qui deo vivimus, neque mortuos 
sepelimus, quia et illi vivunt in Christo; certe sacerdotes 
sumus a Christo vocati, monogamiae debitores ex pristina dei 
lege, quae nos tunc in suis sacerdotibus prophetavit.
</p>

<p><SPAN class="chapterno"><A NAME="C8"></A>VIII.</SPAN>&nbsp;<SPAN class="verse"><A NAME="8_1"></A>[1]</SPAN>&nbsp;Nunc ad legem proprie nostram, id est evangelium 
conversi qualibus excipimur exemplis, dum ad sententias 
pervenimus? Ecce statim quasi in limine duo nobis antistites 
Christianae sanctitatis occurrunt, monogamia et continentia, 
alia pudica in Zacharia sacerdote, alia integra in Iohanne 
antecursore, alia placans deum, alia praedicans Christum, alia 
totum praedicans sacerdotem, alia plus praeferens quam 
prophetam, scilicet eum, qui non tantum praedicaverit aut 
demonstraverit coram, verum etiam baptizaverit Christum. 
<SPAN class="verse"><A NAME="8_2"></A>[2]</SPAN>&nbsp;Quis enim corpus domini dignius initiaret quam eiusmodi 
caro, qualis et concepit illud et peperit? Et Christum quidem 
virgo enixa est, semel nuptura post partum, ut uterque sanctitatis&nbsp; 
 titulus in Christi censu dispungeretur per matrem et virginem&nbsp; 
 et univiram. <SPAN class="verse"><A NAME="8_3"></A>[3]</SPAN>&nbsp;At ubi infans templo exhibetur, quis 
illum in manus suscipit, quis in spiritu primus agnoscit? <i>Vir 
iustus et cautus </i>et utique non digamus, vel ne dignius mox a femina Christus praedicaretur vetere vidua et univire, quae et 
templo dedita satis in semetipsa portendebat, quales spiritali 
templo, id est ecclesiae, debeant adhaerere. <SPAN class="verse"><A NAME="8_4"></A>[4]</SPAN>&nbsp;Tales arbitros 
infans dominus expertus non alios habuit et adultus. Petrum&nbsp; 
solum invenio maritum per socrum, monogamum praesumo 
per ecclesiam, qua super illum omnem gradum ordinis sui de 
monogamis erat collocatura. <SPAN class="verse"><A NAME="8_5"></A>[5]</SPAN>&nbsp;Ceteros cum maritos non 
invenio, aut spadones intelligam necesse est aut continentes. 
Nec enim, si penes Graecos communi vocabulo censentur&nbsp; 
mulieres et uxores pro consuetudinis facilitate ---- ceterum est 
proprium vocabulum uxorum ----, ideo Paulum sic interpretabimus,&nbsp; 
 quasi uxores demonstret apostolos habuisse. <SPAN class="verse"><A NAME="8_6"></A>[6]</SPAN>&nbsp;Si 
enim de matrimoniis disputasset ---- quod in sequentibus facit, 
ubi magis apostolus aliquod exemplum nominare potuisset ----,&nbsp; 
recte videretur dicere: <i>Non enim habemus potestatem uxores</i> 
 <i>circumducendi sicut ceteri apostoli et Cephas? </i><SPAN class="verse"><A NAME="8_7"></A>[7]</SPAN>&nbsp;At ubi ea 
subiungit, quae de victuaria exhibitione abstinentiam eius 
ostendunt dicentis: <i>Non enim habemus potestatem manducandi 
et bibendi?, </i>non uxores demonstrat ab apostolis deductas,&nbsp; 
quas et qui non habent, potestatem tamen manducandi et 
bibendi habent, sed simpliciter mulieres, quae illis eodem 
 instituto quo et dominum comitantes ministrabant. <SPAN class="verse"><A NAME="8_8"></A>[8]</SPAN>&nbsp;Iam 
vero si Christus reprobat scribas et Pharisaeos sedentes in 
cathedra Moysi nec facientes quae docerent, quale est, ut et&nbsp;ipse super cathedram suam collocaret, qui sanctitatem carnis 
praecipere magis, non etiam obire meminissent, quam illis 
omnibus modis insinuaret et docendam et agendam? <SPAN class="verse"><A NAME="8_9"></A>[9]</SPAN>&nbsp;in&nbsp; 
primis de suo exemplo, tunc de ceteris argumentis, cum puerorum 
 dicit esse regna caelorum, cum consortes illis facit alios post 
nuptias pueros, cum ad simplicitatem columbae provocat, 
avis non tantum innocuae, verum et pudicae, quam unam 
unus masculus novit, cum Samaritanae maritum negat, ut 
adulterum ostendat numerosum maritum, <SPAN class="verse"><A NAME="8_10"></A>[10]</SPAN>&nbsp;cum in&nbsp; 
revelatione gloriae suae de tot sanctis et prophetis Moysen et 
Heliam secum mavult, alterum monogamum, alterum&nbsp; 
spadonem ---- non enim aliud fuit Helias quam Iohannes, qui in 
virtute et spiritu venit Heliae ----, cum ille <i>vorator et potator 
homo, </i>prandiorum et cenarum cum publicanis et peccatoribus 
frequentator semel apud unas nuptias cenat multis utique 
nubentibus; totiens enim voluit celebrare eas, quotiens et esse.
</p>

<p><SPAN class="chapterno"><A NAME="C9"></A>IX.</SPAN>&nbsp;<SPAN class="verse"><A NAME="9_1"></A>[1]</SPAN>&nbsp;Sed hae argumentationes potius existimentur de 
coniecturis coactae, si non et sententiae astiterint, quas dominus&nbsp; 
 emisit in repudii retractatu, quod permissum aliquando 
iam prohibet, inprimis quia ab initio non fuit sicut matrimonii 
numeras, tunc quia <i>quos deus coniunxit, homo non separabit, 
</i>scilicet ne contra dominum faciat. <SPAN class="verse"><A NAME="9_2"></A>[2]</SPAN>&nbsp;Solus enim ille separabit, 
qui et coniunxit; separabit non autem per duritiam repudii, quam exprobrat compescit, sed per debitum mortis, siquidem 
unus ex passeribus duobus non cadit in terram sine patris 
 voluntate. <SPAN class="verse"><A NAME="9_3"></A>[3]</SPAN>&nbsp;Igitur si <i>quos deus coniunxit, homo non separabit&nbsp; </i> 
repudio, ecquid consentaneum est, ut, quos separavit morte, 
homo no<i>vo</i> coniungat matrimonio, proinde contra dei voluntatem&nbsp; 
 iuncturus separationem atque si separasset coniunctionem?&nbsp;<SPAN class="verse"><A NAME="9_4"> 
</A>[4]</SPAN>&nbsp;Hoc quantum ad dei voluntatem non destruendam 
 et initii formam restruendam. Ceterum et alia ratio conspirat,&nbsp; 
immo non alia, sed quae initii formam imposuit et voluntatem 
dei movit <i>ad </i>prohibitionem repudii, quoniam <i>qui dimiserit 
uxorem suam praeter ex causa adulterii, facit eam adulterari, et 
qui dimissam a viro duxerit, adulteratur </i>utique. <SPAN class="verse"><A NAME="9_5"></A>[5]</SPAN>&nbsp;'Non et 
nubere legitime [non] potest repudiata et, si quid taliter&nbsp; 
commiserit sine matrimonii nomine, non capit elogium adulterii,&nbsp; 
 qua adulterium in matrimonio crimen est?' Deus aliter 
censuit, citra quam homines, ut in totum sive per nuptias sive 
vulgo alterius viri admissio adulterium pronuntietur, immo 
&lt;. . .&gt;. <SPAN class="verse"><A NAME="9_6"></A>[6]</SPAN>&nbsp;Ideo videamus enim, quid sit matrimonium apud&nbsp; 
deum, et ita cognoscemus, quid aeque adulterium. Matrimonium&nbsp; 
 est, cum deus duos iungit in unam carnem aut iunctos deprehendens in eadem carne coniunctione&lt;m&gt; signavit; 
adulterium est, cum quoquo modo disiunctis duobus alia caro, 
 immo aliena misceatur, de qua dici non possit: <i>Haec est caro 
ex carne mea et hoc os de ossibus meis. </i><SPAN class="verse"><A NAME="9_7"></A>[7]</SPAN>&nbsp;Semel enim hoc et&nbsp; 
factum et pronuntiatum sicut ab initio ita et nunc in aliam 
carnem non potest convenire. Itaque sine causa dices deum 
vivo marito nolle repudiatam alii viri iungi, quasi mortuo velit, 
 quando, si mortuo non tenetur, proinde nec vivo; <SPAN class="verse"><A NAME="9_8"></A>[8]</SPAN>&nbsp;tam in 
repudio matrimonmm dirimente quam morte non tenebitur 
ei, cui, per quod tenebatur, abreptum est. Cui ergo tenebitur, 
nihil de eo interest, vivo an mortuo a viro nubat; neque enim 
illo delinquit, sed in semetipsam: <SPAN class="verse"><A NAME="9_9"></A>[9]</SPAN>&nbsp;<i>Omne delictum, quod
admiserit&nbsp; 
 homo, extra corpus est; qui autem adulteratur, in corpus 
suum delinquit. </i>Adulteratur autem, sicut praestruximus, qui 
aliam carnem sibi immiscet super illam pristinam, quam deus 
aut coniunxit in duos aut coniunctam deprehendit. <SPAN class="verse"><A NAME="9_10"></A>[10]</SPAN>&nbsp;Ideoque&nbsp; 
 abstulit repudium, quod ab initio non fuit, ut, quod ab 
 initio fuit, muniat, duorum in unam carnem. perseverantiam, 
ne necessitas vel occasio tertiae concarnationis irrumpat, e<i>i 
</i>soli causae permittens repudium, si forte praevenerit, cui 
praecavetur. <SPAN class="verse"><A NAME="9_11"></A>[11]</SPAN>&nbsp;Adeo autem repudium a primordio non fuit,&nbsp; 
ut apud Romanos post annum sexcentesimum urbis conditae id genus duritiae commissum denotetur. Sed illi etiam non&nbsp; 
repudiantes adulteria commiscent; nobis, et si repudiemus, ne 
nubere quidem licebit.
</p>

<p><SPAN class="chapterno"><A NAME="C10"></A>X.</SPAN>&nbsp;<SPAN class="verse"><A NAME="10_1"></A>[1]</SPAN>&nbsp;Video iam hinc nos apostolum provocantem. Ad 
cuius sensum facilius perspiciendum tanto instantius&nbsp; 
praeculcandum est mulierem magis defuncto marito teneri,&nbsp; 
quominus alium virum admittat. Recogitemus enim repudium 
aut discordia fieri aut discordiam facere, mortem vero ex lege,&nbsp; 
non ex hominis offensa evenire idque omnram esse debitum, 
etiam non maritorum. <SPAN class="verse"><A NAME="10_2"></A>[2]</SPAN>&nbsp;Igitur si repudiata, quae per&nbsp; 
discordiam et iram et odium et causas eorum, iniuriam vel&nbsp; 
contumeliam vel quamlibet querelam, et anima et corpore separata 
est, tenetur inimico, ne dicam marito, quanto magis illa, quae&nbsp; 
neque suo neque mariti vitio, sed dominicae legis eventu&nbsp; 
matrimonio non separata, sed relicta, eius erit etiam defuncti, 
cui etiam defuncto concordiam debet? <SPAN class="verse"><A NAME="10_3"></A>[3]</SPAN>&nbsp;A quo repudium non 
audiit, non divertit; cui repudium non scripsit, cum ipso est; 
quem amisisse noluit, retinet; habet secum animi licentiam,&nbsp; 
qui omnia homini, quae non habet, imaginario fructu repraesentat.&nbsp;<SPAN class="verse"><A NAME="10_4"> 
</A>[4]</SPAN>&nbsp;Ipsam denique interrogo feminam: 'Dic mihi, 
soror, in pace praemisisti maritum tuum?' Quid respondebit? 
An in discordia? Ergo hoc magis evincta est, cum quo habet 
apud deum causam; non discessit, quae tenetur. Sed in pace?&nbsp; 
Ergo perseveret in ea cum illo necesse est, quem iam repudiare 
non poterit, nec sic quidem nuptura, si repudiare potuisset. 
(4.) <SPAN class="verse"><A NAME="10_5"></A>[5]</SPAN>&nbsp;Enimvero et pro anima eius orat et refrigerium interim
adpostulat ei et in prima resurrectione consortium et offert 
 annuis diebus dormitionis eius. <SPAN class="verse"><A NAME="10_6"></A>[6]</SPAN>&nbsp;Nam haec nisi fecerit, 
&lt;quomodo potuit,&gt; vere repudiavit, quantum in ipsa est, et 
quidem hoc iniquius, quanto [quomodo potuit] &lt;iam aequius, 
si&gt; quia non potuit, et hoc indignius, quanto iam [in]dignius, 
si quia non meruit. <SPAN class="verse"><A NAME="10_7"></A>[7]</SPAN>&nbsp;Aut numquid nihil erimus post mortem&nbsp; 
 secundum aliquem Epicuram et non secundum Christum? 
Quodsi credidimus mortuorum resurrectionem, utique tenebimur,&nbsp; 
 cum quibus resurrecturi sumus rationem de alterutro 
reddituri. Si autem in illo aevo <i>neque nubent neque nubentur, 
</i>sed erunt aequales angelis, non ideo non tenebimur coniugibus 
 defunctis, quia non erit restitutio coniugii? <SPAN class="verse"><A NAME="10_8"></A>[8]</SPAN>&nbsp;Atquin eo magis&nbsp; 
tenebimur, quia in meliorem statum destinamur, resurrecturi 
in spiritale consortium, agnituri quam nosmetipsos quam 
et nostros. Ceterum quomodo gratias deo in aeternum canemus,&nbsp; 
 si non manebit in nobis sensus et memoria debiti huius? 
 Substantia, non conscientia reformabimur? <SPAN class="verse"><A NAME="10_9"></A>[9]</SPAN>&nbsp;Ergo qui cum 
deo erimus, simul erimus, dum omnes apud deum unum ---- 
licet merces varia, licet multae mansiones penes patrem 
eundem ----, uno denario eiusdem mercedis operati, id est vitae 
aeternae, in qua magis non separabit quos coniunxit deus, 
 qui in ista minore vita separari vetat. <SPAN class="verse"><A NAME="10_10"></A>[10]</SPAN>&nbsp;Cum ita sint,
quomodo&nbsp; 
 alii viro vacabit, quae suo etiam in futurum occupata 
est? ---- utrique autem sexui loquimur, etsi ad alterum sermo est, quia una omnibus disciplina praeest; ---- aliud habebit in 
spiritu aliud et in carne? Hoc erit adulterium, unius feminae 
 in duos viros conscientia. <SPAN class="verse"><A NAME="10_11"></A>[11]</SPAN>&nbsp;Si alter a carne disiunctus est,&nbsp; 
sed in corde remanet, illic, ubi etiam congregatus sine carnis 
congressu et adulterium ante perficit&lt;ur&gt; ex concupiscentia et 
matrimonium ex voluntate, usque adhuc maritus est, ipsum. 
illud possidens, per quod et factus est, id est animum, in quo 
si et alius habitabit, hoc erit crimen. <SPAN class="verse"><A NAME="10_12"></A>[12]</SPAN>&nbsp;Ceterum non est&nbsp; 
exclusus, si a viliore commercio carnis discessit: honoratior 
maritus est, quanto mundior factus est.
</p>

<p><SPAN class="chapterno"><A NAME="C11"></A>XI.</SPAN>&nbsp;<SPAN class="verse"><A NAME="11_1"></A>[1]</SPAN>&nbsp;Ut igitur in domino nubas secundum et apostolum 
---- si tamen vel hoc curas ----, qualis es id matrimonium postulans,&nbsp; 
 quod eis a quibus postulas non licet habere, ab episcopo 
monogamo, a presbyteris et diaconis eiusdem sacramenti, a 
viduis, quarum sectam in te recusasti? <SPAN class="verse"><A NAME="11_2"></A>[2]</SPAN>&nbsp;Et illi plane sic&nbsp; 
dabunt viros et uxores quomodo bucellas ---- hoc enim est 
apud illos: <i>Omni petenti te dabis </i>---- et coniungent vos in ecclesia 
virgine, unius Christi unica sponsa, et orabis pro maritis tuis, 
novo et vetere? <SPAN class="verse"><A NAME="11_3"></A>[3]</SPAN>&nbsp;Elige, cui te adulteram praestes; puto, 
ambobus. Quodsi sapias, taceas defuncto; repudium sit illi&nbsp; 
silentium tuum, alienis iam dotalibus scriptum. Hoc modo 
novum promereberis maritum, si veteris obliviscaris: debes 
magis illi placere, propter quem deo placere non maluisti. <SPAN class="verse"><A NAME="11_4"></A>[4]</SPAN>&nbsp;Haec psychici volunt apostolum probasse aut in totum non&nbsp; 
recogitasse, cum scriberet: <i>Mulier vincta est, in quantum&nbsp; 
temporis vivit vir eius; si autem mortuus fuerit, libera est: cui vult 
nubat, tantum in domino. </i>Ex hoc enim capitulo defendunt 
licentiam secundi matrimonii, immo et plurimi, si secundi; 
quod enim semel esse desiit, omm obnoxium est numero. 
<SPAN class="verse"><A NAME="11_5"></A>[5]</SPAN>&nbsp;Quo autem sensu apostolus scripserit, ita relucebit, si prius&nbsp; 
constet non hoc illum sensu scripsisse, quo psychici utuntur; 
constabit autem, si quis ea recordetur, quae huic capitulo&nbsp; 
diversa sunt et apud doctrinam et apud voluntatem et apud 
propriam ipsius Pauli disciplinam. <SPAN class="verse"><A NAME="11_6"></A>[6]</SPAN>&nbsp;Si enim secundas&nbsp; 
nuptias remittit, quae ab initio non fuerunt, quomodo affirmat 
omnia ad initium recolligi in Christo? Si vult nos iterare 
coniugia, quomodo semen nostrum in Isaac semel marito 
auctore defendit? <SPAN class="verse"><A NAME="11_7"></A>[7]</SPAN>&nbsp;Quomodo totum ordinem ecclesiae de 
monogamis disponit, si non haec disciplina praecedit in laicis, 
ex quibus ecclesiae ordo proficit? Quomodo in matrimonio 
adhuc positos a fructu matrimonii avocat dicens <i>in collectum 
</i>esse tempus, si per mortem matrimonio elapsos iterum in 
matrimonium revocat? <SPAN class="verse"><A NAME="11_8"></A>[8]</SPAN>&nbsp;Haec si diversa sunt ei capitulo, de&nbsp; 
quo agitur, constabit, ut diximus, non hoc illum sensu scripsisse,&nbsp; 
 quo psychici utuntur, quia facilius est, ut aliquam rationem&nbsp; 
 habeat unum illud capitulum, quae cum ceteris &lt;s&gt;a<i>pi</i>at, 
quam ut apostolus diversa inter se docuisse videatur. <SPAN class="verse"><A NAME="11_9"></A>[9]</SPAN>&nbsp;Eam 
rationem in ipsa materia poterimus recognoscere. Quae ista&nbsp; 
materia apostolo fuit scribendi talia? Tirocinium novae et quam maxime orientis ecclesiae, quam lacte scilicet educabat,&nbsp; 
nondum solido cibo validioris doctrinae, adeo ut prae illa 
infantia fidei ignorarent adhuc, quid sibi agendum esset circa 
carnis et sexus necessitatem. <SPAN class="verse"><A NAME="11_10"></A>[10]</SPAN>&nbsp;Cuius etiam ipsas species ex 
rescriptis intelligimus: cum dicit: <i>De his autem quae scribitis: 
bonum est homini mulierem non attingere</i>; <i>propter fornicationes&nbsp; </i> 
 <i>autem unusquisque uxorem suam habeat, </i>ostendit fuisse qui in 
matrimonio a fide deprehensi verebantur, ne non liceret illis 
matrimonio suo exinde uti, quia in carnem sanctam Christi 
credidissent. <SPAN class="verse"><A NAME="11_11"></A>[11]</SPAN>&nbsp;Et tamen secundum veniam concedit, <i>non 
secundum imperium, </i>id est indulgens, non praecipiens ita&nbsp; 
 fieri. Ceterum malebat omnes id esse quod et ipse. Proinde 
et de repudio rescribens demonstrat quosdam de isto quoque 
cogitasse, vel maxime, quia et in ethnicis matrimoniis non 
 putabant post fidem perseverandum. <SPAN class="verse"><A NAME="11_12"></A>[12]</SPAN>&nbsp;Quarebant et de 
virginibus consilium ---- praeceptum enim domini non erat ----:&nbsp; 
bonum esse homini, si sic permaneat, utique quomodo a fide 
fuerit inventus: <i>Vinctus es </i>enim <i>uxori?</i> <i>ne quaesieris
solutionem</i>; 
<i>solutus es ab uxore?</i> <i>ne quaesieris uxorem. Si autem acceperis 
uxorem, non deliquisti, </i>quia ante fidem soluto ab uxore 
non numerabitur post fidem secunda uxor, quae post&nbsp; 
fidem prima est. <SPAN class="verse"><A NAME="11_13"></A>[13]</SPAN>&nbsp;A fide enim etiam ipsa vita nostra 
 censetur. Sed hic parcere se dicit illis; alioquin <i>pressuram 
carnis </i>subsecuturam prae angustiis temporum impedimenta&nbsp; 
 matrimonii recusantibus; quin potius de domino 
sollicitudinem habendam promerendo quam de marito. Et ita&nbsp;revocat, quod permisit. <SPAN class="verse"><A NAME="11_14"></A>[14]</SPAN>&nbsp;Sic ergo in eodem ipso capitulo, 
quo definivit unumquemque, in qua vocatione vocabitur, in 
ea perseverare debere, adiciens: <i>Mulier vincta est, quamdiu 
vivit vir eius; si autem dormierit, libera est: cui volet nubat,</i> 
 <i>tantum in domino, </i>hanc quoque eam demonstrat intelligendam, 
quae et ipsa sic fuerit inventa soluta a viro, quomodo et vir 
solutus ab uxore, per mortem utique, non per repudium facta 
solutione, quia repudiatis non permitteret nubere adversus 
pristinum praeceptum. <SPAN class="verse"><A NAME="11_15"></A>[15]</SPAN>&nbsp;Itaque et mulier, si nupserit, non 
 delinquit, quia nec hic secundus maritus deputabitur, qui est 
a fide primus, et adeo sic est, ut propterea adiecerit: <i>Tantum 
in domino, </i>quia de ea agebatur, quae ethnicum habuerat et 
amisso eo crediderat, ne scilicet etiam post fidem ethnico se 
nubere posse praesumeret, licet nec hoc psychici curent. 
<SPAN class="verse"><A NAME="11_16"></A>[16]</SPAN>&nbsp;Sciamus plane non sic esse in Graeco authentico, quomodo&nbsp; 
in usum exiit per duarum syllabarum aut callidam aut simplicem&nbsp; 
 eversionem: <i>Si autem dormierit vir eius, </i>quasi de futuro 
sonet ac per hoc videatur ad eam pertinere, quae iam in fide 
virum amiserit. <SPAN class="verse"><A NAME="11_17"></A>[17]</SPAN>&nbsp;Hoc quidem si ita esset, in infinitum emissa 
 licentia totiens virum dedisset, quotiens amissus esset, sine 
ullo pudore nubendi etiam ethnicos congruente[s]. Sed si ita 
esset quasi de futuro: 'si cuius maritus mortiras fuerit', tantundem&nbsp; 
 et futurum ad eam pertineret, cuius ante fidem morietur&nbsp; 
 maritus. Quavis accipe, dum cetera non evertas. <SPAN class="verse"><A NAME="11_18"></A>[18]</SPAN>&nbsp;Nam 
 cum et illa sententiae &lt;prae&gt;cedant: <i>Servus vocatus es? ne&nbsp;</i><i>curaveris; in praeputi&lt;o voc&gt;atus es? ne circumcidaris</i>; <i>circumcisus&nbsp; 
 vocatus es? ne adduxeris </i>---- quibus concurrit: <i>Vinctus es 
uxori? ne quaesieris solutionem</i>; <i>solutus es ab uxore? ne quaesieris 
uxorem ----, </i>satis manifestum est ad eos haec pertinere, qui in 
nova et recenti vocatione constituti de his consulebant, in&nbsp; 
quibus a fide fuerant deprehensi. <SPAN class="verse"><A NAME="11_19"></A>[19]</SPAN>&nbsp;Haec erit interpretatio 
capituli istius, de hoc examinanda, an et tempori et causae et 
tam exemplis et argumentis praecedentibus quam et sententiis 
et sensibus subsequentibus et in primis an ipsius apostoli et 
consilio proprio congruat et instituto; nihil enim custodiendum&nbsp; 
est, quam ne diversus sibi deprehendatur.
</p>

<p><SPAN class="chapterno"><A NAME="C12"></A>XII.</SPAN>&nbsp;<SPAN class="verse"><A NAME="12_1"></A>[1]</SPAN>&nbsp;Audi et aliam subtilissimam e contrario
argumentationem.&nbsp; 
 'Adeo', inquiunt, 'permisit apostolus iterare conubium,&nbsp; 
 ut solos qui sint in clero monogamiae iugo adstrinxerit; 
quod enim quibusdam praescribit, id non omnibus praescribit.' 
<SPAN class="verse"><A NAME="12_2"></A>[2]</SPAN>&nbsp;Numquid ergo et quod omnibus praecipit, solis episcopis non&nbsp; 
praescribit, si, quod episcopis praescribit, non et omnibus 
praecipit? An ideo omnibus, quia et episcopis, et ideo episcopis,&nbsp; 
 quia et omnibus? Unde enim episcopi et clerus? Nonne 
de omnibus? <SPAN class="verse"><A NAME="12_3"></A>[3]</SPAN>&nbsp;Si non omnes monogamiae tenentur, unde 
monogami in clerum? An ordo aliquis seorsum debebit institui&nbsp; 
 monogamorum, de quo allectio fiat in clerum? <SPAN class="verse"><A NAME="12_4"></A>[4]</SPAN>&nbsp;Sed cum 
extollimur et inflamur adversus cleram, tunc unum omnes 
sumus, tunc omnes sacerdotes, quia <i>sacerdotes </i>nos <i>deo et patri 
</i>fecit; cum ad peraequationem disciplinae sacerdotalis provocamur, deponimus infulas et pares &lt;non&gt; sumus. <SPAN class="verse"><A NAME="12_5"></A>[5]</SPAN>&nbsp;De
ecclesiasticis&nbsp; 
 ordinibus agebatur, quales ordinari oporteret. Oportebat&nbsp; 
 igitur omnem communis diseiplinae formam sua fronte 
proponi, edictum quodammodo futurum universis impressioni, 
quo magis sciret plebs eum ordinem sibi observandum, qui 
faceret praepositos, et ne vel ipse honor aliquid sibi ad licentiam&nbsp; 
 quasi de privilegio loci blandiatur. <SPAN class="verse"><A NAME="12_6"></A>[6]</SPAN>&nbsp;Prospiciebat
spiritus&nbsp; 
 sanctus dicturos quosdam: 'Omnia licent episcopis', sicut 
ille vester Utinensis nec Scantiniam timuit. Quot enim ex 
digamia praesident apud vos, insultantes utique apostolo, 
certe non erubescentes, cum haec sub illis leguntur! <SPAN class="verse"><A NAME="12_7"></A>[7]</SPAN>&nbsp;Age&nbsp; 
iam, qui putas acceptionem monogamiae de episcopis factam, 
recede &lt;et&gt; a reliquis tuis titulis disciplinae, qui cum monogamia&nbsp; 
 episcopis ascribuntur: noli esse irreprehensibilis, sobrius, 
bene moratus, ornatus, hospitalis, docibilis, quin vero et vino 
deditus et [manu promptus ad caedendum et] pugnax et 
pecuniae amans et domum non regens nec filiorum curans 
disciplinam, sed nec ab extraneis famam bonam sectans. 
<SPAN class="verse"><A NAME="12_8"></A>[8]</SPAN>&nbsp;Si enim suam habent episcopi legem circa monogamiam, 
etiam cetera, quae monogamiae accedere oportebit, episcopis 
erunt scripta, laicis vero, quos monogamia non convenit, cetera 
quoque aliena sunt. Evasisti, psychice, si velis, vincula disciplinae&nbsp; 
 totius; praescribe constanter non omnibus praecipi, quae quibusdam sint praecepta. <SPAN class="verse"><A NAME="12_9"></A>[9]</SPAN>&nbsp;Aut si cetera quidem
communia&nbsp; 
 sunt, monogamia vero solis episcopis imposita est, 
numquid illi soli Christiani pronuntiandi, in quos tota disciplina&nbsp; 
 collata est?
</p>

<p><SPAN class="chapterno"><A NAME="C13"></A>XIII.</SPAN>&nbsp;<SPAN class="verse"><A NAME="13_1"></A>[1]</SPAN>&nbsp;'Sed et Timotheo scribens vult <i>iuvenculas nubere, 
filios suscipere, matres familias agere.' </i>Ad eas dirigit, quales 
supra denotat, iuvenculas viduas, quae in viduitate deprehensae&nbsp; 
 et aliquamdiu assectatae, <i>postquam in deliciis habuerunt&nbsp; 
 Christum, nubere volunt, habentes iudicium, quod primam&nbsp; </i> 
<i>fidem resciderunt, </i>illam scilicet, a qua in viduitate inventae et 
professae eam non perseverant. <SPAN class="verse"><A NAME="13_2"></A>[2]</SPAN>&nbsp;Propter quod vult eas 
nubere, ne primam fidem susceptae viduitatis postea rescindant,&nbsp; 
 non ut totiens nubant, quotiens in viduitate temptanda, 
 immo et in deliciis habita noluerint perseverare. <SPAN class="verse"><A NAME="13_3"></A>[3]</SPAN>&nbsp;Legimus&nbsp; 
et ascribentem Romanos eum: <i>Quae, autem sub viro est mulier, 
viventi viro vincta est; si autem obierit, evacuata est a lege viri. 
Nempe ergo vivente viro adulterare putabitur, si </i>facto <i>fuerit 
alii viro</i>; <i>si vero obierit vir, liberata est a lege, quod non sit adultera,&nbsp; 
 facta alii viro. </i><SPAN class="verse"><A NAME="13_4"></A>[4]</SPAN>&nbsp;Sed et sequentia recognosce, quo sensus&nbsp; 
iste, qui tibi blanditur, evadat. <i>Itaque, </i>inquit, <i>fratres mei, 
mortificamini et vos legi per corpus Christi, ut efficiamini 
alteri, ei scilicet, qui a mortuis resurrexit, uti fructum feramus</i> <i>deo. Cum enim eramus in carne, passiones delictorum, quae per</i> 
 <i>legem, efficiebantur in membris nostris ad fructum ferendum 
morti</i>; <i>nunc autem evacuati sumus a lege, mortui, in quo tenebamur,&nbsp; 
 ad serviendum </i>[<i>deo</i>]<i> in novitate spiritus et non in vetustate&nbsp; 
 litterae. </i><SPAN class="verse"><A NAME="13_5"></A>[5]</SPAN>&nbsp;Igitur si mortificari nos iubet legi per corpus&nbsp; 
Christi, <i>quod est ecclesia, </i>quae spiritu novitatis constat, non 
per litteram vetustatis, id est legis, auferens te a lege, quae 
&lt;non&gt; tenet uxorem marito defuncto, quominus alii viro fiat, 
ad contrariam te redigit condicionem, ne amisso viro nubas; 
<SPAN class="verse"><A NAME="13_6"></A>[6]</SPAN>&nbsp;quantumque non deputareris adultera, alteri viro facta 
post mortem mariti, si adhuc in lege agere deberes, tanto ex 
diversitate condicionis adulterii praeiudicat te post mortem 
mariti alii nubentem: quia iam mortificare legi, non potest 
tibi licere, cum recessisti ab ea, apud quam tibi licebat.
</p>

<p><SPAN class="chapterno"><A NAME="C14"></A>XIV.</SPAN>&nbsp;<SPAN class="verse"><A NAME="14_1"></A>[1]</SPAN>&nbsp;Nunc &lt;si&gt; et absolute apostolus permisisset in fide 
amisso matrimonio nubere, proinde fecisset quemadmodum 
et cetera, quae adversus formam regulae suae pro condicione 
temporum gessit, circumcidens Timotheum propter superducticios&nbsp; 
 falsos fratres et rasos quosdam inducens in templum 
propter observationem Iudaeorum, ille qui Galatas in lege 
volentes agere castigat. <SPAN class="verse"><A NAME="14_2"></A>[2]</SPAN>&nbsp;Sed ita res exigebant, ut omnibus 
omnia fieret, quo omnes lucrifaceret, parturiens illos, donec 
formaretur Christus in ipsis, et calefaciens tamquam nutrix 
 parvulos fidei, docendo quaedam per veniam, <i>non per imperium&nbsp; 
 ---- </i>aliud est enim indulgere, aliud iubere ----, proinde 
temporalem licentiam permittens denuo nubendi propter infirmitatem carnis quemadmodum Moyses repudiandi propter 
duritiam cordis. <SPAN class="verse"><A NAME="14_3"></A>[3]</SPAN>&nbsp;Et hic itaque reddemus supplementum 
 sensus istius. Si enim Christus abstulit, quod Moyses praecepit,&nbsp; 
quia ab initio non fuit sic, nec sic ideo ab alia virtute venisse 
reputabitur Christus, cur non et Paracletus abstulerit, quod 
Paulus indnlsit, quia et secundum matrimonium ab initio 
non fuit, nec ideo suspectus habendus sit quasi spiritus alienus, 
tantum ut deo et Christo dignum sit, quod superducitur?&nbsp; 
<SPAN class="verse"><A NAME="14_4"></A>[4]</SPAN>&nbsp;Si deo et Christo dignum fuit duritiam cordis tempore 
expleto compescere, cur non dignius sit et deo et Christo 
infirmitatem carnis tempore iam collectiore discutere? 
Si iam iustum est matrimonium non separari, utique et non 
iterari honestum est. Denique apud saeculum utrumque in&nbsp; 
bona disciplina deputatur, aliud concordiae nomine, aliud 
pudicitiae. <SPAN class="verse"><A NAME="14_5"></A>[5]</SPAN>&nbsp;Regnavit duritia cordis usque ad Christum, 
regnaverit et infirmitas carnis usque ad Paracletum; nova lex 
abstulit repudium ---- habuit et, quod auferret ---- et nova 
prophetia secundum matrimonium, non minus repudium&nbsp; 
 prioris. <SPAN class="verse"><A NAME="14_6"></A>[6]</SPAN>&nbsp;Sed facilius duritia cordis Christo cessit quam 
infirmitas carnis; plus haec sibi Paulum defendit quam illa 
Moysen, si tamen defendit, cum indulgentem eum captat, 
praescribentem recusat, quae potiores sententias et perpetuas 
voluntates eius eludit, quae non sinit nos hoc apostolo praestare&nbsp; 
 quod mavult. <SPAN class="verse"><A NAME="14_7"></A>[7]</SPAN>&nbsp;Et quousque infirmitas ista
impudentissima&nbsp; 
 in expugnando meliora perseverabit? Tempus eius donec 
Paracletus operaretur, fuit, in quem dilata sunt a domino, quae tunc sustinere non poterant, quae iam nemini competit 
 portare non posse, quia, per quem datur portare posse, non 
deest. <SPAN class="verse"><A NAME="14_8"></A>[8]</SPAN>&nbsp;Quamdiu causabimur carnem, quia dixit dominus: 
<i>Caro infirma</i>?<i> </i>Sed praemisit et: <i>Spiritus promptus, </i>ut
vincat 
spiritus carnem, ut cedat quod infirmum est fortiori. Nam 
et: <i>Qui potest capere, capiat </i>inquit, id est qui non potest&nbsp; 
discedat; discessit et ille dives, qui non ceperat substantiae&nbsp; 
dividendae egenis praeceptum, et dimissus est sententiae suae 
a domino. <SPAN class="verse"><A NAME="14_9"></A>[9]</SPAN>&nbsp;Nec ideo duritia imputabitur Christo de arbitrii 
cuiuscumque liberi vitio: <i>Ecce, </i>inquit, <i>posui ante te bonum et 
malum</i>; elige quod bonum est; si non potes, quia non vis ---- 
 posse enim te, si velis, ostendit, quia tuo arbitrio utrumque&nbsp; 
proposuit ----, discedas oportet ab eo, cuius non facis voluntatem.
</p>

<p><SPAN class="chapterno"><A NAME="C15"></A>XV.</SPAN>&nbsp;<SPAN class="verse"><A NAME="15_1"></A>[1]</SPAN>&nbsp;Quae igitur hic duritia nostra, si non facientibus 
voluntatem dei renuntiamus? quae haeresis, si secundas&nbsp; 
nuptias ut illicitas iuxta adulterium iudicamus? Quid est enim 
adulterium quam matrimonium illicitum? <SPAN class="verse"><A NAME="15_2"></A>[2]</SPAN>&nbsp;Notat apostolus 
eos, qui in totum nubere prohibebant, qui et de cibis interdicebant,&nbsp; 
 quos deus condidit. Nos vero non magis nuptias auferimus,&nbsp; 
 si secundas recusamus, quam cibos reprobamus, si 
saepius ieiunamus. Aliud est auferre, aliud temperare, aliud&nbsp; 
est legem non nubendi ponere, aliud est modum nubendi 
 statuere. <SPAN class="verse"><A NAME="15_3"></A>[3]</SPAN>&nbsp;Plane, qui exprobrant nobis duritiam vel haeresim 
in hac causa aestimant. si in tantum fovent carnis mei &lt;in&gt;firmitatem,&nbsp; 
 ut in nubendo frequenter sustinendam putant, 
cur illam in alia causa neque sustinent neque venia fovent, 
cum tormentis expugnata est in negationem? <SPAN class="verse"><A NAME="15_4"></A>[4]</SPAN>&nbsp;Utique enim&nbsp;illam magis excusari capit, quae in proelio cecidit quam quae&nbsp; 
in cubiculo, quae in eculeo succubuit quam quae in lectulo, 
quae crudelitati cessit quam quae libidini, quae gemens devicta 
est quam quae subans. Sed illam quidem a communicatione 
depellunt, quia non sustinuit in finem, hanc vero suscipiunt, 
 quasi et haec sustinuerit in finem. <SPAN class="verse"><A NAME="15_5"></A>[5]</SPAN>&nbsp;Propone, quid utraque&nbsp; 
non sustinuerit in finem, et invenies eius causam honestiorem, 
quae saevitiam quam quae pudicitiam sustinere non potuit. 
Et tamen nec cruentam defectionem infirmitas carnis excusat, 
nedum impudicam.
</p>

<p><SPAN class="chapterno"><A NAME="C16"></A>XVI.</SPAN>&nbsp;<SPAN class="verse"><A NAME="16_1"></A>[1]</SPAN>&nbsp;Rideo autem, cum infirmitas carnis opponitur, 
quae summa fortitudo dicenda est. Iterum nubere virium 
res est; resurgere in opera carnis de continentiae otio&nbsp; 
substantia est laterum. Talis infirmitas et tertio et quarto et usque 
septimo forsitan matrimonio sufficit, ut quae totiens fortior&nbsp; 
quotiens fuerit infirmior, habitura iam non apostolum auctorem,&nbsp; 
 sed Hermogenem aliquem, plures solitum mulieres ducere&nbsp; 
 quam pingere. <SPAN class="verse"><A NAME="16_2"></A>[2]</SPAN>&nbsp;Materia enim in illo abundat, unde et 
animam esse praesumens multo magis spiritum a deo non 
habet, iam nec psychicus quia non de afflatu dei psychicus.&nbsp; 
<SPAN class="verse"><A NAME="16_3"></A>[3]</SPAN>&nbsp;Quid, si inopiam quis causetur, ut carnem suam aperte 
prostitutam profiteatur exhibitionis causa nubentem, oblitus 
de victu et vestitu non esse cogitandum? Habet deum etiam 
 corvorum educatorem, etiam florum excultorem. <SPAN class="verse"><A NAME="16_4"></A>[4]</SPAN>&nbsp;Quid, si 
solitudinem domus ostendat? Quasi una mulier frequentiam&nbsp; 
praestet homini ad fugam proximo. Habet viduam utique, quam assumat licebit: non unam huius generis uxorem, sed 
iam plures habere concessum est. <SPAN class="verse"><A NAME="16_5"></A>[5]</SPAN>&nbsp;Quid, si de posteritate&nbsp; 
quis cogitet isdem animis quibus oculis uxor Loth, ut ideo 
 quis repetat matrimonrum, quia de priore liberos non habuit? 
Heredes scilicet Christianus quaeret, saeculi totius exheres: 
habet fratres, habet ecclesiam matrem. <SPAN class="verse"><A NAME="16_6"></A>[6]</SPAN>&nbsp;Aliud est, si et 
apud Christum legibus Iuliis agi credunt et existimant caelibes&nbsp; 
 et orbos ex testamento dei solidum capere non posse. 
 Nubant igitur huiusmodi in finem usque, ut in ista confusione 
carnis sicut Sodoma et Gomorra et diluvii dies ab illo ultimo 
exitu saeculi deprehendantur. <SPAN class="verse"><A NAME="16_7"></A>[7]</SPAN>&nbsp;Adiciant tertium dictum:&nbsp; 
<i>Manducemus et bibamus </i>et nubamus, <i>cras enim moriemur, 
</i>non recogitantes <i>vae </i>illud <i>praegnantibus et lactantibus </i>multo 
 gravius et amarius eventurum in concussione totius mundi, 
quam evenit in vastatione unius particulae Iudae. <SPAN class="verse"><A NAME="16_8"></A>[8]</SPAN>&nbsp;Satis 
opportunos novissimis temporibus fructus iteratis matrimoniis&nbsp; 
 colligant: ubera fluitantia et uteros nauseantes et infantes 
pipiantes; parent antichristo, in quo libidinosius saeviat; 
 adducet illis carnifices obstetrices.
</p>

<p><SPAN class="chapterno"><A NAME="C17"></A>XVII.</SPAN>&nbsp;<SPAN class="verse"><A NAME="17_1"></A>[1]</SPAN>&nbsp;Habebunt plane, Christo quod legent speciosum 
privilegium, carnis usquequaque imbecillitatem. Sed hanc iudicabunt&nbsp; 
 iam non Isaac monogamus pater noster nec Iohannes 
aliqui Christi spado nec Iudith [nec] filia Merari nec tot alia exempla sanctorum: solent ethnici iudices destinari.&nbsp;<SPAN class="verse"><A NAME="17_2"> 
</A>[2]</SPAN>&nbsp;Exsurget regina Carthaginis et decernet in Christianas, quae . 
profuga et in alieno solo et tantae civitatis cum maxime formatrix,&nbsp; 
 cum regis nuptias ultro optasse debuisset, ne tamen secundas&nbsp; 
 eas experiretur, maluit e contrario uri quam nubere. 
<SPAN class="verse"><A NAME="17_3"></A>[3]</SPAN>&nbsp;Assidebit et illi matrona Romana, quae etsi per vim&nbsp; 
nocturnam nihilo minus alium virum experta maculam carnis 
suo sanguine abluit, ut monogamiam in semetipsam vindicaret. 
Fuerunt et quae pro viris mori mallent quam post viros nubere.&nbsp;<SPAN class="verse"><A NAME="17_4"> 
</A>[4]</SPAN>&nbsp;Idolis certe et [in] monogamia et viduitas apparent: 
Fortunae Muliebri coronam non imponit nisi univiris sicut&nbsp; 
Matri Matutae; pontifex maximus et flaminica semel nubunt; 
Cereris sacerdotes viventibus etiam viris et consentientibus 
 amica separatione viduantur. <SPAN class="verse"><A NAME="17_5"></A>[5]</SPAN>&nbsp;Sunt et quae de tota&nbsp; 
continentia iudicent nos, virgines Vestae et Iunonis Achaicae et 
Dianae Scythicae et Apollinis Pythii; etiam bovis illius&nbsp; 
Aegyptii antistites de continentia infirmitatem Christianorum 
 iudicabunt. <SPAN class="verse"><A NAME="17_6"></A>[6]</SPAN>&nbsp;Embesce, caro, quae Christum induisti! 
Sufficiat tibi semel nubere, in quod a primordio facta es, in quod e fini revocaris. Redi in Adam vel priorem, si in novissimum&nbsp; 
 non potes; semel gustavit ille de arbore, semel concupiit, 
semel pudenda protexit, semel deo erubuit, semel ruborem 
suum abscondit, semel de paradiso sanctitatis exulavit, semel 
exinde nupsit. <SPAN class="verse"><A NAME="17_7"></A>[7]</SPAN>&nbsp;Si in illo fuisti, habes tuam formam, si in 
Christum transisti, melior esse debebis. Exhibe te tertium 
 Adam et hunc digamum et tunc poteris esse, quod inter duos 
non potes.
<P>
<HR>
<CENTER><FONT size=3>Scanned by Roger Pearse, Ipswich, 2003.</font></CENTER><HR>
<p class=border></P>

<p>
<table border=0 cellspacing=15 cellpadding=0 align=CENTER> <tr> <td><a href="/tertullian.html">Tertullian</a> <td><a href="/christian.html">Christian Latin</a><td><a href="/index.html">The Latin Library</a> <td><a href="/classics.html">The Classics Page</a> </table>
</p>
</body>
</html> </BODY> </HTML>
