<HTML><HEAD>
<TITLE>Nero: Act V.2</TITLE>
</HEAD>
<BODY BACKGROUND="back4.jpg" BGCOLOR="#FFFFFF">

<BR>
<CENTER><FONT SIZE=5>Actus V, scena 4</FONT></CENTER>
<P>
 <FONT Size=4>

<P><CENTER>VOLUSIUS PROCULUS, EPICHARIS</CENTER>

<P>

<BLOCKQUOTE><BLOCKQUOTE><P>PRO. certum est, Epichari; merita sic
pensat Nero. <A HREF="notes.html#3637"></A><BR>

minister ipse caedis haud minimus fui<BR>

maternae; ab illo praemium nullum tuli,<BR>

neglectus inde: nec leve auxilium tamen &nbsp;&nbsp;&nbsp;&nbsp;<B><Font Size=2>3640</FONT></B><BR>

sig. O 4r in classe; at illi occasio, crebro hospiti<BR>

qua prosit obsit, crebra, nec potero nihil<BR>

chiliarchus; ero nec solus: at si quid queo,<BR>

non vana posthac in solo sterili seram.<BR>

sed id uram, et alio transferam cultus meos. &nbsp;&nbsp;&nbsp;&nbsp;<B><Font Size=2>3645</FONT></B><BR>

quercum amputabo, vitis ut vigeat ferox.

<P>EPIC. sic sic agendum, mi Procule: tandem sapis. <A HREF="appcrit.html#3647"></A><BR>

exosum amare quis furor? quantus dolor <A HREF="appcrit.html#3648"></A><BR>

servire gratum principi ingrato! &THORN;dem <A HREF="appcrit.html#3649"></A><BR>

servare, matri et coniugi in&THORN;do suae! <A HREF="appcrit.html#3650"></A>&nbsp;&nbsp;&nbsp;&nbsp;<B><Font Size=2>3650</FONT></B><BR>

quid scelus hoc, illud! ex scelere totus Nero. <A HREF="appcrit.html#3651"></A><BR>

at scelerum (ut aequum est, nec diu est) paenas dabit.<BR>

equites patresque destruere saevus cupit:
<A HREF="notes.html#3653"></A><BR>

equites at illum destruent, plectent patres.<BR>

tu modo quod audes, aude; et adiunctos pares &nbsp;&nbsp;&nbsp;&nbsp;<B><Font Size=2>3655</FONT></B><BR>

accende. ne te praeveniat aliquis, cito<BR>

te accinge: pretia non levia merito feres.<BR>

mihi concitanda est plurium et mens et manus.</BLOCKQUOTE>
</BLOCKQUOTE>

<P><I>Exit Epicharis.</I>

<BLOCKQUOTE><BLOCKQUOTE><P><I><A NAME="3659"></A></I>PRO. quid agis,
Volusi? prodis? an celas scelus? <A HREF="appcrit.html#3659"></A><A HREF="Act_V_2.trans.html#3659"></A><BR>

ingratus ille, fateor. at princeps mihi, &nbsp;&nbsp;&nbsp;&nbsp;<B><Font Size=2>3660</FONT></B><BR>

princeps colendus: siccine? ingratum colam?<BR>

at gratus esse poterit, ubi meritis meis.<BR>

et istud addam, crimen ut prodam: putat<BR>

infensum Epicharis falsa: proditio sed haec<BR>

placabit animum, ad praemia effringet viam. &nbsp;&nbsp;&nbsp;&nbsp;<B><Font Size=2>3665</FONT></B><BR>

natum patri, me principi irasci nefas:<BR>

quasi manus aut cor, aut caput feriat suum.<BR>

amor Epicharitis, aut odia plebis, patrum,<BR>

tantine, Proculum ut conscium ad caedem trahant<BR>

principis? an ut agat, quod neget fas et &THORN;des?
<A HREF="notes.html#3670"></A>&nbsp;&nbsp;&nbsp;&nbsp;<B><Font Size=2>3670</FONT></B><BR>

quodque ante, retro, et undique periclis patet?<BR>

periculosae hoc aleae plenum est opus. <A HREF="notes.html#3672"></A><BR>

audisse tantum sit nefas magnum nefas, <A HREF="notes.html#3673"></A><BR>

celare maius; agere sit triplex nefas.<BR>

nimiumque vereor conscius celo diu. &nbsp;&nbsp;&nbsp;&nbsp;<B><Font Size=2>3675</FONT></B>
</BLOCKQUOTE></BLOCKQUOTE>

<P><CENTER><A NAME="3676"></A>[&lt;Actus II, scena 2&gt;]</CENTER>

<P><CENTER>VOLUSIUS PROCULUS, NERO, EPICHARIS, FLAVIUS, TIGELLINUS
<A HREF="notes.html#3676"></A><A HREF="appcrit.html#3675"></A></CENTER>

<BLOCKQUOTE><BLOCKQUOTE><P>adeo exeuntem Caesarem. o Caesar, tua
<A HREF="appcrit.html#3676"></A><BR>

de caede coniuratur.

<P>NERO ubi? quando? quibus?<BR>

quis caedis index?

<P>VOL. ego.

<P>NERO video: sed quis tibi?

<P>VOL. Epicharis.

<P>NERO illam attrahite: confessa est tibi?

<P>VOL. immo author esse voluit.

<P>NERO ut tu me neces? &nbsp;&nbsp;&nbsp;&nbsp;<B><Font Size=2>3680</FONT></B>

<P>PRO. ego.

<P>NERO solus?

<P>PRO. imo pluribus sociis.

<P>NERO quibus?</BLOCKQUOTE>
</BLOCKQUOTE>

<P><I>Attrahitur Epicharis.</I>

<BLOCKQUOTE><BLOCKQUOTE><P>PRO. id ipsa dicet.

<P>NERO argue.

<P>PRO. volebas necem<BR>

Caesaris, Epichari. 

<P>EPI. nolui.

<P>PRO. testor Iovem.

<P>EPI. Iovem et ego testor.

<P>PRO. crimen agnoscas.

<P>EPI. nego.

<P><A NAME="3685"></A>PRO. negare si suffciat, an quisquam &nbsp;&nbsp;&nbsp;&nbsp;<B><Font Size=2>3685</FONT></B>

<P>EPI. culpare si suffciat, an quisquam innocens?

<P>PRO. fatere.

<P>EPI. falsa?

<P>PRO. militi siqua est &THORN;des . . . 

<P>EPI. siqua est mulieri . . . 

<P>NERO vix aliqua utrivis &THORN;des.

<P>EPI. si vera criminetur, apponat modum,<BR>

causam addat, homines et perist
&atilde;seiw notet, &nbsp;&nbsp;&nbsp;&nbsp;<B><Font Size=2>3690</FONT></B><BR>

signa, loca, dicta, conscios, testes citet.

<P>PRO. testis ego.

<P>EPI. et actor?

<P>NERO male probas: nemo arbiter<BR>

adfuit, ut egit? <A HREF="appcrit.html#3693"></A>

<P>PRO. sola cum solo.

<P>NERO cadis.<BR>

quae causa?

<P>EPI. nulla: nec boni spes, nec mali<BR>

metus; nec animus ergo.

<P><A NAME="3695"></A>NERO. quam &THORN;dens rea! &nbsp;&nbsp;&nbsp;&nbsp;<B><Font Size=2>3695</FONT></B>

<P>EPI. decet esse fortem tam bona causa ream.<BR>

voluine? ut ausa? an ausa? qui potui? negat<BR>

audere, velle, posse, causa, aetas, genus.

<P>PRO. at odia dixit.

<P>EPI. genita quo probro meo?

<P>PRO. publica.

<P>EPI. quid ad me?

<P>NERO publicae pars es rei. &nbsp;&nbsp;&nbsp;&nbsp;<B><Font Size=2>3700</FONT></B>

<P>EPI. privata mulier.

<P>NERO practica.

<P>EPI. in frugem meam.

<P>NERO at dixit alios, Procule.

<P>EPI. quos?

<P>NERO equites, patres.<BR>

nomines citentur.

<P>PRO. nomina tacebas.

<P>EPI. reos<BR>

tacere volui? nolui rem tam gravem?

<P>NERO ipsum incitabas.

<P>EPI. ipse fateatur sua. &nbsp;&nbsp;&nbsp;&nbsp;<B><Font Size=2>3705</FONT></B><BR>

nihil ego fateor.

<P>NERO ille, nisi vere es rea,<BR>

cur innocentem deferat?

<P><A NAME="3707"></A>EPI. ut hoc se tibi
<A HREF="Act_V_2.trans.html#3707"></A><BR>

insinuet, aures cum patent culpis tuae.

<P>PRO. si vir sit illa . . . <A HREF="appcrit.html#3709"></A>

<P>EPI. non subornaret ream,<BR>

ut tu, mulierem.

<P>PRO. non pudet?

<P>EPI. pudeat tui. &nbsp;&nbsp;&nbsp;&nbsp;<B><Font Size=2>3710</FONT></B>

<P>PRO. qua fronte?

<P>EPI. &THORN;rma.

<P>PRO. quo ore?

<P>EPI. veridico: scias<BR>

plus in muliere, quam viro.

<P>PRO. ingenii scio:<BR>

nego veritatis.

<P>EPI. vera, dum falsam probes.

<P>NERO quae nunciantur, testibus, causis, notis<BR>

utcunque non probantur, haud falsa auguror. &nbsp;&nbsp;&nbsp;&nbsp;<B><Font Size=2>3715</FONT></B><BR>

incarceratae, Sophoni, verum extrahe, <A HREF="appcrit.html#3716"></A><BR>

quod vincta, torta, tosta, laniata indicet.

<P>EPI. et innocens damnata, non fallam &THORN;dem.

<P>TIGEL. damnanda potius innocens, quam non nocens<BR>

examinanda; regis ubi petitur caput. &nbsp;&nbsp;&nbsp;&nbsp;<B><Font Size=2>3720</FONT></B></BLOCKQUOTE>
</BLOCKQUOTE>

<P><I>Trahitur Epicharis a Tigellino.</I>

<BLOCKQUOTE><BLOCKQUOTE><P><A NAME="3721"></A>NERO nunc otacoustas
advoco, sagaces canes; <A HREF="notes.html#3721"></A>
<A HREF="Act_V_2.trans.html#3721"></A><BR>

quid his, quid illis, ore, vel mente haereat.<BR>

odere me, quos odi, et equites, et patres:<BR>

timeor, et illos timeo: nec in isto nihil: &nbsp;&nbsp;&nbsp;&nbsp;<B><Font Size=2>3725</FONT></B><BR>

nec fama temere nascitur: in omnes domos,
<A HREF="notes.html#3726"></A><BR>

fora, rura volitet miles. insideat mare,<BR>

maenia: frequensque muniat nostrum latus
<A HREF="notes.html#3728"></A><BR>

Germanus. illi, ut extero, maior &THORN;des.

<P><CENTER>[Actus II, scena 3]</CENTER></BLOCKQUOTE>
</BLOCKQUOTE>

<P><CENTER><A NAME="3730"></A>NERO DUM CONSULTAT, MILICHUS, UXOR
MILICHI, &lt;EPAPHRODITUS,&gt; MOX SCEVINUS, &lt;FENIUS RUFUS&gt;
<A HREF="Act_V_2.trans.html#3730"></A></CENTER>

<BLOCKQUOTE><BLOCKQUOTE><P>UXOR timenda multa: si taces, totus
peris. &nbsp;&nbsp;&nbsp;&nbsp;<B><Font Size=2>3730</FONT></B><BR>

videre et alii; si siles unus, nihil<BR>

proderit: at unus si refers, unum penes<BR>

praemia futura, primus ubi prodis scelus.<BR>

defer; nec ultra differ: aut refer, aut peri.

<P>MIL. addubito: sed agam: nec mora.

<P>EPAPH. quid istas fores, &nbsp;&nbsp;&nbsp;&nbsp;<B><Font Size=2>3735</FONT></B><BR>

plebeie?

<P>MIL. non plebeia, sed magna affero.

<P>NERO quae res?

<P>MIL. initur in tuam, o Caesar, necem<BR>

pactio.

<P>NERO quis illam?

<P>MIL. nempe patronus meus<BR>

Scevinus.

<P>NERO accersatur.</BLOCKQUOTE></BLOCKQUOTE>

<P><I>Trahitur Scevinus ut audiat.</I>

<BLOCKQUOTE><BLOCKQUOTE><P><A NAME="3739"></A>MIL. en telum mihi,
<A HREF="Act_V_2.trans.html#3739"></A><BR>

Caesar, acuendum, te ut feriat: hunc in scopum &nbsp;&nbsp;&nbsp;&nbsp;<B><Font Size=2>3740</FONT></B><BR>

tabulas sigillo sepsit; et servos manu<BR>

misit; deditque nummulos; lautas dapes<BR>

ingessit; et fomenta vulneribus suis<BR>

parare iussit; ista nec, opinor, neget.

<P>NERO quid ad ista tu, Scevine? <A HREF="appcrit.html#3745"></A>

<P>SCEV. non solum actio, &nbsp;&nbsp;&nbsp;&nbsp;<B><Font Size=2>3745</FONT></B><BR>

sed est prohibita quaestio in domini caput.

<P>NERO emancipatus iste!

<P>SCEV. libertus meus.

<P>NERO quia liber, actor suf&THORN;cit: de re indica.

<P>SCEV. ferrum, quod affert, religio coluit mea,<BR>

habitum in cubiculo, fraude liberti mali &nbsp;&nbsp;&nbsp;&nbsp;<B><Font Size=2>3750</FONT></B><BR>

surreptum: et a me tabula signata in dies<BR>

non praestitutos saepius: servis meis,<BR>

nunc largiora dona, libertas data,<BR>

quia creditor nunc instat, alienum aes grave,<BR>

solvendo nec erit tabula: mihi semper dapes &nbsp;&nbsp;&nbsp;&nbsp;<B><Font Size=2>3755</FONT></B><BR>

opiparae, amaena vita, quam censor gravis<BR>

parum probarit; tantum abest, studeam novis.<BR>

emplastra iussu nulla vulneribus meo.<BR>

vana sceleratus obiicit, et index venit<BR>

et testis idem, crimen ut falsum creet. &nbsp;&nbsp;&nbsp;&nbsp;<B><Font Size=2>3760</FONT></B><BR>

sic innocentes prodere patronos licet?

<P><A NAME="3763"></A>NERO secura vox, et vultus intrepidus reo:
<A HREF="notes.html#3762"></A>
<A HREF="Act_V_2.trans.html#3763"></A><BR>

labascit index: quid rear? quidni arguis?

<P>MIL. nisi ista vincant, nescio quid ultra afferam.

<P>UXOR Natalis imo et ille secreto, diu &nbsp;&nbsp;&nbsp;&nbsp;<B><Font Size=2>3765</FONT></B><BR>

sunt collocuti. utrique Pisoni intimi.

<P>NERO bene monet illa: nisi rei, dicent idem.
<A HREF="notes.html#3768"></A><BR>

Natalis adsit. interim vere refer,<BR>

quid collocuti?

<P>SCEV. fabula in scena nova<BR>

recitanda quae sit.</BLOCKQUOTE></BLOCKQUOTE>

<P><I>Attrahitur Natalis.</I>

<BLOCKQUOTE><BLOCKQUOTE><P>NERO fabulas narras: adest &nbsp;&nbsp;&nbsp;&nbsp;<B><Font Size=2>3770</FONT></B><BR>

Natalis: illum, Rufe, diversum roga. <A HREF="appcrit.html#3771"></A>

<P>RUF. Scevinus et tu, serio, soli, diu, <A HREF="appcrit.html#3772"></A><BR>

quid collocuti? <A HREF="appcrit.html#3773"></A>

<P>NAT. quid?

<P>RUF. quid?

<P>NAT. ut memini . . .

<P>RUF. haesitas?<BR>

quid verba quaeris? <A HREF="notes.html#3774"></A>

<P>NAT. nimis atrox urges.

<P>RUF. age,<BR>

atrociorem nisi velis.

<P>NAT. non est opus.
&nbsp;&nbsp;&nbsp;&nbsp;<B><Font Size=2>3775</FONT></B>

<P><A NAME="3776"></A>RUF. non est, fatente conscio, ut celes opus.
<A HREF="Act_V_2.trans.html#3776"></A><BR>

confessus ille est.

<P>NAT. et quid?

<P>RUF. et quid, tu vide.<BR>

quid tu?

<P>NAT. quod ille.

<P>RUF. ludis: at ludens, lues,<BR>

nisi proloquare protinus. quid vos?

<P>NAT. puto,<BR>

quid in senatu proxime est actum: puto &nbsp;&nbsp;&nbsp;&nbsp;<B><Font Size=2>3780</FONT></B><BR>

de Corbulone, deque prodigiis novis,<BR>

deque aedi&THORN;ciis dirutae Romae.</BLOCKQUOTE></BLOCKQUOTE>

<P><I>Flavio gladium distringenti Rufus manum retinet.</I>

<BLOCKQUOTE><BLOCKQUOTE><P>NERO tace.<BR>

hic de senatu, at ille de scena refert.<BR>

uterque captus.

<P>RUF. non adhuc, Flavi.

<P>NERO quid hoc?</BLOCKQUOTE></BLOCKQUOTE>

<P>&nbsp;

<BLOCKQUOTE><BLOCKQUOTE><P>RUF. nisi con&THORN;tentem ne trucidaret
reum.

<P><A NAME="3785"></A>NERO utrumque vinctum potius, ut socios notet,
<A HREF="Act_V_2.trans.html#3785"></A> &nbsp;&nbsp;&nbsp;&nbsp;<B><Font Size=2>3785</FONT></B><BR>

in quaestionem trahite, torquete, urite.</BLOCKQUOTE>
</BLOCKQUOTE>

<P><I>Rapiuntur Scevinus et Natilis ab Epaphrodito et Rufo. Ingressus
Tigellenus.</I>

<BLOCKQUOTE><BLOCKQUOTE><P>quid nunc Epicharis? illa quid tandem
indicat? <A HREF="notes.html#3787"></A><BR>

impar dolori foeminae corpus putem.

<P>TIG. at nos misellam foeminam experti parem<BR>

cui non labori! me fatigavit, scio, &nbsp;&nbsp;&nbsp;&nbsp;<B><Font Size=2>3790</FONT></B><BR>

tormenta, tortoresque: torquemus magis,<BR>

ne sperneremur foeminae: at spernit magis<BR>

foemina: nec ignes, nec cruces, nec verbera,<BR>

nec vulnera horret; dicta negat, acta abnegat.<BR>

mihi torqueantur ratio quos flectat viri.&nbsp;&nbsp;&nbsp;&nbsp;<B><Font Size=2>3795</FONT></B><BR>

foemina, negarit si semel, semper neget.

<P>NERO tam pertinacem aspicere foemellam iuvat.<BR>

huc efferatur.

<P>TIG. fumus efferri putes.</BLOCKQUOTE>
</BLOCKQUOTE>

<P><I>Affertur Epicharis gestata in sella, vincta, torta.</I>

<BLOCKQUOTE><BLOCKQUOTE><P>EPI. natura quo recessit? ubi pietas
habet? <A HREF="notes.html#3799"></A><BR>

nullus in hominibus animus humanus: lupi, &nbsp;&nbsp;&nbsp;&nbsp;<B><Font Size=2>3800</FONT></B><BR>

tygres, dracones, viperae, qui olim viri.<BR>

quaenam haec gehenna? morte quae peior mora
<A HREF="notes.html#3802"></A><BR>

mortis? Acherontis urna, rota, saxum, fames,
<A HREF="notes.html#3803"></A><BR>

tormenta Sicula sunt levia prae istis mala.
<A HREF="notes.html#3804"></A><BR>

si longa, levia: brevia, si gravia: at mea
<A HREF="notes.html#3805"></A>&nbsp;&nbsp;&nbsp;&nbsp;<B><Font Size=2>3805</FONT></B><BR>

nec &THORN;ne posito, nec modo: o liceat mori.
<A HREF="notes.html#3806"></A>

<P><A NAME="3802"></A>TIG. mori liceret, nisi mori expeteres: scelus
<A HREF="Act_V_2.trans.html#3785"></A><BR>

libeat fateri.

<P>EPI. nec scelus adhaesit
mihi:<BR>

sed gravius omni scelere.

<P>TIG. quid?

<P>EPI. feritas tua.

<P>TIG. at nisi fateris . . .

<P>EPI. quid?

<P>TIG. ferum dices magis. <A HREF="appcrit.html#3810"></A>&nbsp;&nbsp;&nbsp;&nbsp;<B><Font Size=2>3810</FONT></B>

<P>EPI. magis esse dico, quam feram quamvis.

<P>TIG. age.<BR>

repetantur ergo verbera.

<P>EPI. ut prodam nihil.

<P>TIG. quia nil pudere perstat, age, pellem trahe<BR>

scorti impudentis ore.

<P>EPI. nil prodam tamen.

<P>TIG. prodes coacta.

<P>EPI. liberae potius mori &nbsp;&nbsp;&nbsp;&nbsp;<B><Font Size=2>3815</FONT></B><BR>

lubet.

<P>TIG. libenti non licet.

<P>EPI. morior: vide: ah. </BLOCKQUOTE>
</BLOCKQUOTE>

<P><I>Vinclo fascia in modum laquei ad arcum sellae restricto, indit
cervicem, et corporis robore connisa, spiritum exprimit.</I>

<BLOCKQUOTE><BLOCKQUOTE><P><A NAME="3817"></A>TIG. ut tenuis anima
fascia expirat levi! <A HREF="appcrit.html#3817"></A>
<A HREF="Act_V_2.trans.html#3817"></A>

<P>NERO sibi strangulatam auferte: sic hostes eant.

<P>FLAV. constans virago. tam &THORN;de &THORN;rma viri
<A HREF="notes.html#3819"></A><BR>

si perstitissent, fraude periisset Nero. &nbsp;&nbsp;&nbsp;&nbsp;<B><Font Size=2>3820</FONT></B><BR>

Effertur a Flavio et Aspero mox redeuntibus.

<P>NERO sic illa libertina: quid tandem viri?
<A HREF="notes.html#3822"></A>
</BLOCKQUOTE></BLOCKQUOTE>

<P><I>Redit Rufus et Epaphroditus cum Natali.</I>

<BLOCKQUOTE><BLOCKQUOTE><P>EPAPH. Natalis, ignes ut videt, et uncos
truces,<BR>

non fert: fateri malit: at soli tibi.

<P>NAT. ignosce, Caesar; fateor (o ne sit malo <A HREF="appcrit.html#3824"></A><BR>

primum fateri) particeps semper fui &nbsp;&nbsp;&nbsp;&nbsp;<B><Font Size=2>3825</FONT></B><BR>

Pisoni ad eius omne secretum: favor<BR>

multorum in illum simul et adiunxit meum.<BR>

illi voluimus imperia, caedem tibi.<BR>

primus, sedentem qui palam in circo premat,<BR>

Lateranus: et qui feriat, is primus fuit &nbsp;&nbsp;&nbsp;&nbsp;<B><Font Size=2>3830</FONT></B><BR>

Scevinus: alii ut caepta sequerentur, &THORN;des.

<P>NERO Caesaris is amor est? ea senatorum &THORN;des?<BR>

Sabine, duce te, tyro Pisonem premat,<BR>

premat inopinum, cui favet miles vetus.<BR>

</BLOCKQUOTE></BLOCKQUOTE>

<P><I>Nymphidius Sabinus ad Pisonum.</I>

<BLOCKQUOTE><BLOCKQUOTE><P>Statio tribuno tam trucidetur cito
<A HREF="notes.html#3835"></A>&nbsp;&nbsp;&nbsp;&nbsp;<B><Font Size=2>3835</FONT></B><BR>

Lateranus, ut nec liberos tangat prius.</BLOCKQUOTE>
</BLOCKQUOTE>

<P><I>Stat proximus ad Lateranum et Epaphroditum.</I>

<BLOCKQUOTE><BLOCKQUOTE><P>sed quis meorum ex classe Pisoni favet?


<P><A NAME="3838"></A>NAT. missus ego ab illo, qui salutarem domi
<A HREF="notes.html#3838"></A>
<A HREF="Act_V_2.trans.html#3838"></A><BR>

Senecam, et amico colloquia peterem viro.<BR>

colloquia neutri Seneca respondit fore &nbsp;&nbsp;&nbsp;&nbsp;<B><Font Size=2>3840</FONT></B><BR>

commoda; saluti at illius niti suam.</BLOCKQUOTE></BLOCKQUOTE>

<P><I>Reducitur Scevinus.</I>

<BLOCKQUOTE><BLOCKQUOTE><P>TIG. nonne admonueram quam Seneca
&THORN;dus, bonus?</BLOCKQUOTE></BLOCKQUOTE>

<P><I>Poppaeam evocat.</I>

<BLOCKQUOTE><BLOCKQUOTE><P>NERO Poppaea; an audis? Seneca quoque
nomen dedit.

<P>POP. credamne? merito tam bene reponit male<BR>

tam bonus? hoc urge.

<P>NERO at ista, quae audisti,
Grani, <A HREF="appcrit.html#3845"></A>&nbsp;&nbsp;&nbsp;&nbsp;<B><Font Size=2>3845</FONT></B><BR>

responsa, dicta, Seneca quid dicat, refer.</BLOCKQUOTE>
</BLOCKQUOTE>

<P><I>Granius ad Senecam.</I>

<BLOCKQUOTE><BLOCKQUOTE><P>Scevinus at nunc conscium num se negat?


<P>SCEV. negare nunc non proderit: quid non patet?<BR>

non nego.

<P>NERO sed alii conscii qui sint, refer.

<P>SCEV. Lucanus.

<P>NERO ille? an aemulus laudis
meae? &nbsp;&nbsp;&nbsp;&nbsp;<B><Font Size=2>3850</FONT></B><BR>

quos iactitabat ille, quia versus premo.

<P>SCEV. et Quinctianus. <A HREF="notes.html#3852"></A>

<P>NERO corpore infamis suo,<BR>

versu meo famosus ulcisci studet. <A HREF="appcrit.html#3853"></A>

<P>SCEV. Senecio.

<P><A NAME="3854"></A>NERO amicus odia concepit meus,
<A HREF="notes.html#3854"></A>
<A HREF="Act_V_2.trans.html#3854"></A><BR>

credo, quia solus non erat, summus comes.
&nbsp;&nbsp;&nbsp;&nbsp;<B><Font Size=2>3855</FONT></B><BR>

illis tribuni, tres tribus, primo inferant<BR>

minas, ut edant conscios, sed mox necem.</BLOCKQUOTE>
</BLOCKQUOTE>

<P><I>Ad illos tribuni tres cum Epaphrodito. rediit Granius.</I>

<BLOCKQUOTE><BLOCKQUOTE><P>GRAN. missum esse dicit Seneca Natalem,
sibi<BR>

aditu prohibitum quia quies cordi: at salus, <A HREF="appcrit.html#3859"></A><BR>

quam sua, sit illi chara privati magis, &nbsp;&nbsp;&nbsp;&nbsp;<B><Font Size=2>3860</FONT></B><BR>

nec causa, nec quo dicat ingenium sibi<BR>

ad blandiendum est facile: quod nulli magis<BR>

innotuisse, quam tibi, qui sis eum<BR>

expertus utique liberum, haud servum tibi.</BLOCKQUOTE>
</BLOCKQUOTE>

<P><I>Redeunt Flavius et Asper.</I>

<BLOCKQUOTE><BLOCKQUOTE><P>NERO et ista nimium libere: at num non
parat, &nbsp;&nbsp;&nbsp;&nbsp;<B><Font Size=2>3865</FONT></B><BR>

ut sponte pereat?

<P>GRAN. verba, seu vultum notem,<BR>

nil deprehendi triste, pavidi index nihil.

<P>POP. at nequid aliud paret atrox, istud paret.

<P>NERO redi, tribune; a Caesare indicas necem. <A HREF="appcrit.html#3869"></A></BLOCKQUOTE>
</BLOCKQUOTE>

<P><I>Divertit ad Rufum secreto.</I>

<BLOCKQUOTE><BLOCKQUOTE><P>GRAN. caedamne Senecam, Rufe?

<P>RUF. parendum.

<P><A NAME="3870"></A>NERO quid est?&nbsp;&nbsp;&nbsp;&nbsp;<B><Font Size=2>3870</FONT></B><BR>

quid Granius?

<P>RUF. ipse an caedat; an cedat suae<BR>

de genere necis ut Seneca delectum ferat.

<P>NERO modo moriatur, sibi modum mortis legat.</BLOCKQUOTE>
</BLOCKQUOTE>

<P><I>Granius ad Senecam.</I>

<BLOCKQUOTE><BLOCKQUOTE>
<P>sic esse clemens soleo. sed plures reos &nbsp;&nbsp;&nbsp;&nbsp;<B><Font Size=2>3875</FONT></B><BR>

Scevinus addat. Rufe, quot plures, roga.

<P>RUF. age, plura prode capita, ne perdas tuum.

<P>SCEV. quis plura quam tu, cum sciat nemo, efferet?<BR>

vicem ergo iam tu principi reddas bono.

<P>TIGEL. ha! Rufe!

<P>NERO Rufe, tu quoque Neroni necem? &nbsp;&nbsp;&nbsp;&nbsp;<B><Font Size=2>3880</FONT></B>

<P>RUF. quid loquar? ad ista nec me promptum loqui,<BR>

sed nec tacere.

<P>NERO scilicet pudor est loqui;
<A HREF="notes.html#3882"></A><BR>

pavor silere; utrumque premit animus reus.<BR>

Cassi, igitur illum corripe, et vinci arctius:<BR>

vallum extra, ut ordo est, ense cervicem feri. &nbsp;&nbsp;&nbsp;&nbsp;<B><Font Size=2>3885</FONT></B></BLOCKQUOTE>
</BLOCKQUOTE>

<P><I>Cassius miles Rufum vincit, rapit.</I>

<BLOCKQUOTE><BLOCKQUOTE><P>NAT. sed et inter alios Flavius nomen
dedit. <A HREF="notes.html#3886"></A>


<P>FLAV. ego inter illos? miles ut inermes legam,<BR>

effoeminatos vir mihi socios velim,<BR>

anto in facinore?

<P>SCEV. ne nega.

<P>FLAV. audenter nego:<BR>

adeoque.

<P>NERO frustra sed negas.

<P>FLAV. age, non nego. &nbsp;&nbsp;&nbsp;&nbsp;<B><Font Size=2>3890</FONT></B><BR>

gloria fatendi grata.

<P><A NAME="3891"></A>NERO quae causa, aut tibi
<A HREF="Act_V_2.trans.html#3891"></A><BR>

gloria, salutis post sacramentum meae<BR>

tibi charioris quam tuae, ut fallas &THORN;dem?

<P>FLAV. quia te odi: at olim, dum meritus, et dum bonus,<BR>

prae omnibus amavi: nemo tibi &THORN;dus magis. &nbsp;&nbsp;&nbsp;&nbsp;<B><Font Size=2>3895</FONT></B><BR>

odisse caepi, coniugis, matris tuae<BR>

cum parricida, auriga, citharaedus, gravis<BR>

incendiorum accensor, at cantor levis. <A HREF="notes.html#3898"></A>

<P>NERO in pactione hac gravius accepi nihil,<BR>

quam, audire laudes solitus, ut probra audiam. &nbsp;&nbsp;&nbsp;&nbsp;<B><Font Size=2>3900</FONT></B><BR>

siccine perimere principem, et lingua et manu,<BR>

voluistis? heu quod una mors tantis probris
<A HREF="notes.html#3902"></A><BR>

poena, et quiescat morte poenarum mora.<BR>

verum age, tribuno Flavio tollas, Niger <A HREF="appcrit.html#3904"></A><BR>

tribune, caput: honoris hoc hosti dabo. &nbsp;&nbsp;&nbsp;&nbsp;<B><Font Size=2>3905</FONT></B>

<P>NIGER tendes, tribune, fortiter collum, ut decet! <A HREF="appcrit.html#3906"></A>

<P>FLAV. tam fortis utinam fortiter ferias Niger.</BLOCKQUOTE>
</BLOCKQUOTE>

<P><I>Rapitur a Nigro Flavius.</I>

<BLOCKQUOTE><BLOCKQUOTE><P>NAT. Sulpicius Asper astat; at socius
fuit.

<P>NERO cur ut aper, Asper, in meam caedem ruis? <A HREF="appcrit.html#3909"></A>

<P>ASPER quia, nisi caede, sit tibi mederi nefas. &nbsp;&nbsp;&nbsp;&nbsp;<B><Font Size=2>3910</FONT></B>

<P>NERO centurio medicus non placet: quamque asperum<BR>

secare, doceat, qui tibi collum secet.</BLOCKQUOTE></BLOCKQUOTE>

<P><I>Rapitur Asper.</I>

<BLOCKQUOTE><BLOCKQUOTE><P>NAT. et Scaurus isti, et Paulus; et
Granius fuit<BR>

Statiusque socius Flavio.

<P>NERO ergo illos manent<BR>

supplicia; at istos venia, si veniam velint: &nbsp;&nbsp;&nbsp;&nbsp;<B><Font Size=2>3915</FONT></B><BR>

quia ille Senecam, at iste Lateranum ferit.</BLOCKQUOTE>
</BLOCKQUOTE>

<P><I>Redit Epaphroditus cum tribunis.</I>

<BLOCKQUOTE><BLOCKQUOTE><P><A NAME="3917"></A>EPAPH. diu abnuere;
conscios tandem tamen, <A HREF="notes.html#3917"></A>
<A HREF="Act_V_2.trans.html#3917"></A><BR>

impunitatis spe data, sese efferunt<BR>

Senecio, Quinctianus; et amicos suos,<BR>

is Pollionem prodit, hic Gallum, intimos. &nbsp;&nbsp;&nbsp;&nbsp;<B><Font Size=2>3920</FONT></B><BR>

Lucanus addit consciam matrem sibi.

<P>POP. clarior Epicharis, et suis et se silens.

<P>NERO illi ergo pereant.</BLOCKQUOTE></BLOCKQUOTE>

<P><I>Iidem eadem ruunt. rapitur Scevinus. </I><A HREF="appcrit.html#3923"></A>

<BLOCKQUOTE><BLOCKQUOTE><P>exilia amicis suis<BR>

peperere: pereat morte Scevinus pari.<BR>

Natalis eat impunis: at Milichus mihi &nbsp;&nbsp;&nbsp;&nbsp;<B><Font Size=2>3925</FONT></B><BR>

svthr feratur. Vindici hic pugio Iovi<BR>

sacretur. at Vestinus an consul nihil?

<P>NAT. quod scire potui, nihil. <A HREF="appcrit.html#3928"></A>

<P>NERO at addi aliquid velim.<BR>

acris memoria mihi remanet, ut me suis<BR>

vere facaetus luserit amaris iocis. &nbsp;&nbsp;&nbsp;&nbsp;<B><Font Size=2>3930</FONT></B>

<P>POP. et uxor illi Statilia, cui tu, Nero<BR>

saepius adulter, quam &THORN;des in te sinat? <A HREF="appcrit.html#3932"></A>

<P>NERO ergo, Gerelane, consulem inopinum opprime: <A HREF="appcrit.html#3933"></A><BR>

praei quod ille fecit, aut faciet scelus.</BLOCKQUOTE>
</BLOCKQUOTE>

<P><I>Exit Gerelanus tribunus ad Vestinum. redit Veianus Niger a
Flavio.</I>

<BLOCKQUOTE><BLOCKQUOTE><P><A NAME="3935"></A>NIGER ut caederet ut
Flavius iussu tuo &nbsp;&nbsp;&nbsp;&nbsp;<B><Font Size=2>3935</FONT></B><BR>

vicino in agro ut effodi iussi scrobem,<BR>

illum ille ut humilem ridet, angustum increpat;<BR>

ex disciplina non ait fossum: putes<BR>

illum imperare: mox tamen caesus cadit, <A HREF="appcrit.html#3941"></A><BR>

vel sesquiplaga: sic tuos hostes neco. &nbsp;&nbsp;&nbsp;&nbsp;<B><Font Size=2>3940</FONT></B>

<P>NERO sic decet: et alios quaerite, o socii, reos:
<A HREF="notes.html#3941"></A><BR>

quos sermo, nutus, laetitia, maeror, metus,<BR>

vel signa quaevis levia suspectos dabunt;<BR>

arguite, rapite, trahite: convicti rei<BR>

ita moriantur, sentiant ut se mori: <A HREF="notes.html#3945"></A>&nbsp;&nbsp;&nbsp;&nbsp;<B><Font Size=2>3945</FONT></B><BR>

plus poenae ut habeat, quam mori, mortis mora.<BR>

decora triumphi tibi, Tigelline, apparo:<BR>

tu me tuere, tutus ut ludis vacem.</BLOCKQUOTE></BLOCKQUOTE>

<P><I>Exeunt omnes.</I>

<P>
<HR>


<P><CENTER><A NAME="V.5"></A>Actus V, scena 5 [Actus II, scena 4]
<A HREF="notes.html#V.5"></A><A HREF="Act_V_2.trans.html#V.5"></A></CENTER>

<P><CENTER>C. PISO, MARTIUS FESTUS EQUES</CENTER>

<P>

<BLOCKQUOTE><BLOCKQUOTE><P>FEST. nescire, Piso, non potes, sciri
omnia. <A HREF="notes.html#3949"></A><A HREF="appcrit.html#3949"></A><BR>

dum Caesar audit, si quid audendo vales, &nbsp;&nbsp;&nbsp;&nbsp;<B><Font Size=2>3950</FONT></B><BR>

in castra perge; militum, populi, patrum<BR>

studia, arma tentes: conscii si se tibi<BR>

iungant, sequentur integri: motae rei<BR>

permagna fama plurimum in rebus novis<BR>

valebit: istis ut reluctetur Nero &nbsp;&nbsp;&nbsp;&nbsp;<B><Font Size=2>3955</FONT></B><BR>

nihil egit: his terrentur et fortes viri;<BR>

nedum arma moveat scenicus; cui cum suis<BR>

pellicibus excors sit Tigellinus comes.<BR>

tentando &THORN;unt multa, quae visa ardua<BR>

segnibus, inausis. vana spes, veram &THORN;dem, &nbsp;&nbsp;&nbsp;&nbsp;<B><Font Size=2>3960</FONT></B><BR>

taciturnitatem consciis in tot fore.<BR>

cuncta cruciatu aut praemio praebent viam.<BR>

ergo age, quod in te, profer: aut culmen tibi,<BR>

aut praecipitium nunc adest: medium nihil<BR>

summa cupienti: media si sequeris, cadis: &nbsp;&nbsp;&nbsp;&nbsp;<B><Font Size=2>3965</FONT></B><BR>

satis nec audes, nec vides: nullus patet<BR>

cunctationi locus, ubi quod agitur suam,<BR>

non nisi peractum, laudem habet: venient, vide,<BR>

qui te latentem vinciant, plectant, necent.<BR>

ergo pereundum si sit, ad honorem peri; &nbsp;&nbsp;&nbsp;&nbsp;<B><Font Size=2>3970</FONT></B><BR>

dum tendis arctos publicae amplexus rei,<BR>

auxilia, ut haec sit libera, ferenda invocas:<BR>

dum miles et plebs deserit te, se, magis,<BR>

quam tu vel illos, vel tua; et dum tu tuis<BR>

avis, adeoque posteris mortem approbas. &nbsp;&nbsp;&nbsp;&nbsp;<B><Font Size=2>3975</FONT></B>

<P><A NAME="3976"></A>PISO via iam salutis nulla, nisi sola est salus <BR>

sperare nullam: nulla virtuti est fuga:<BR>

vix spes honestae mortis: hunc portum velim:<BR>

non, destitutus remige et velo, novos <A HREF="notes.html#3979"></A><BR>

tentare fluctus, et procellosum mare.  &nbsp;&nbsp;&nbsp;&nbsp;<B><Font Size=2>3980</FONT></B><BR>

incensa postquam Troia, fugerunt dei.<BR>

quid arma sumat Priamus, ante aras deum<BR>

mactandus? aliquis Caesarem infensum fugit?
<A HREF="notes.html#3982"></A><BR>

si moveo, nec me tueor, et socios traho.<BR>

si cedo, solus pereo: sic solus cadam. &nbsp;&nbsp;&nbsp;&nbsp;<B><Font Size=2>3985</FONT></B><BR>

sociare clades non libet: potius precer,<BR>

sit siqua pietas, parcat uxori meae.<BR>

</BLOCKQUOTE></BLOCKQUOTE>

<P><I>Auditur militum tumultus.</I>

<BLOCKQUOTE><BLOCKQUOTE><P>hoc peto. sed audi: militum advenit
manus.<BR>

abrumpo venas. Caesarem hic placet liquor.</BLOCKQUOTE>
</BLOCKQUOTE>

<P><I>Exit abruptis venis.</I>

<P><I>
<HR>
</I>

<P><CENTER><A NAME="V.6"></A>Actus V, scena 6 (Actus II, scena 5) </CENTER>

<P><CENTER>SENECA, CENTURIO, PAUVLINA, STAT. ANN&AElig;US, IUNIUS
GALLIO, NOV. PRISCUS, LUCILIUS, &lt;CLEONICUS, GRANIUS SILVANUS&gt;
</CENTER>

<P>

<BLOCKQUOTE><BLOCKQUOTE><P>SEN. necessitatem nuncias ergo ultimam!&nbsp;&nbsp;&nbsp;&nbsp;<B><Font Size=2>3990</FONT></B><BR>

interepidus adeo: tabula, qua tester, prius<BR>

cedatur.

<P>CEN. illam, Caesaris iussu, nego.

<P>SEN. referre amicis gratiam haud igitur licet.<BR>

unum quod habeo, quodque mihi summum decus,<BR>

imaginem relinquo vivendi meam. &nbsp;&nbsp;&nbsp;&nbsp;<B><Font Size=2>3995</FONT></B>
</BLOCKQUOTE></BLOCKQUOTE>

<P><I>Conversus ad amicos.</I>

<BLOCKQUOTE><BLOCKQUOTE><P>qui memor, ut acta est artibus semper
bonis<BR>

mihi vita, famam &THORN;rmae amicitiae feret.<BR>

Annaee medice, Gallio frater, quid est?
<A HREF="notes.html#3898"></A><BR>

quid Prisce, quid Lucili amicorum optimi?
<A HREF="notes.html#3899"></A><BR>

quid corde gemitus, ore tot lachrymae fluunt, &nbsp;&nbsp;&nbsp;&nbsp;<B><Font Size=2>4000</FONT></B><BR>

ubi tot per annos ratio meditata, insita,<BR>

contra imminentes turbines? ubi tot meae<BR>

praecepta sunt prudentiae? an quenquam ferox<BR>

latuit Neronis saevitia? superest nihil<BR>

parente, fratre, coniuge occisis, nisi &nbsp;&nbsp;&nbsp;&nbsp;<B><Font Size=2>4005</FONT></B><BR>

docentis, educantis ut cumulet necem.</BLOCKQUOTE></BLOCKQUOTE>

<P><I>Ad Paulinam.</I>

<BLOCKQUOTE><BLOCKQUOTE><P><A NAME="4007"></A>amplexa sed me magna
pars animae meae, <A HREF="notes.html#4007"></A>
<A HREF="Act_V_2.trans.html#4007"></A><BR>

Paulina, quam me mollit aspectus tuus! <A HREF="appcrit.html#4008"></A><BR>

nisi te dolentem munit affectus meus?<BR>

te rogo, dolori tempera: in turpes eat <A HREF="notes.html#4010"></A> &nbsp;&nbsp;&nbsp;&nbsp;<B><Font Size=2>4010</FONT></B><BR>

querela: facies flendo deformem necem.

<P>PAUL. num potero, Seneca? Seneca, num potero tuam<BR>

mulier, et uxor, non queri mortem, meam <A HREF="appcrit.html#4012"></A><BR>

miseriam? an, ut amem, te patiar a me rapi?<BR>

non esse misera potero, si tu sis miser?
&nbsp;&nbsp;&nbsp;&nbsp;<B><Font Size=2>4015</FONT></B><BR>

non flere, cum sim misera, cum tu sis miser?<BR>

o semper utinam qua fleam, in fontem fluam.

<P>SEN. maerere duret degener, fortis mori.
<A HREF="notes.html#4018"></A><BR>

moeror mulierem si deceat, at non decet<BR>

moerere Senecae coniugem: in sexu tuo &nbsp;&nbsp;&nbsp;&nbsp;<B><Font Size=2>4020</FONT></B><BR>

materia laudis unica est coniux miser.<BR>

foelicem amasti. nunc ama, quod sum miser.<BR>

nec miser: at aditus non recessurae patet<BR>

foelicitati: spirat animus aeternum: dies<BR>

vitae prioris ultimus, primus novae. &nbsp;&nbsp;&nbsp;&nbsp;<B><Font Size=2>4025</FONT></B><BR>

natalis hic est vitae inextinctae dies.<BR>

sic vita mortem sequitur, ut vitam mori:<BR>

et vita melior, quam nec eripiat Nero.<BR>

non flentem iniquuum est flere: nil Senecae novum,<BR>

cui vita stadium mortis, an studium fuit.
&nbsp;&nbsp;&nbsp;&nbsp;<B><Font Size=2>4030</FONT></B><BR>

abstergit ille lachrymas qui non fleat:<BR>

indignus ille lachrymis qui se fleat.<BR>

tu chara coniux, memor, ut in vita mihi<BR>

virtus praeierit, charior vita mihi,<BR>

desideratum coniugem, ut par est, feras, &nbsp;&nbsp;&nbsp;&nbsp;<B><Font Size=2>4035</FONT></B><BR>

viduos honesta mente solando lares. <A HREF="notes.html#4036"></A><BR>

hoc solo amara mors dolet, siqua dolet,
<A HREF="notes.html#4037"></A><BR>

quod rapit amatae coniugis amatum virum.
<A HREF="notes.html#4038"></A>

<P><A NAME="4039"></A>PAUL. an ergo sine te, mi Seneca, vivam tua?
<A HREF="notes.html#4039"></A> <A HREF="Act_V_2.trans.html#4039"></A><BR>

an ergo sine me, Seneca, morieris meus? &nbsp;&nbsp;&nbsp;&nbsp;<B><Font Size=2>4040</FONT></B><BR>

an foedus id pepigimus? an nullum mihi<BR>

cor, quia mulieri? monita sic memini tua?<BR>

hoc vita solo placuit, ex quo uxor tua,<BR>

quod tibi placebam: nulla sim, ni sim tua.<BR>

tecum volebam vivere, et tecum mori. <A HREF="notes.html#4045"></A>&nbsp;&nbsp;&nbsp;&nbsp;<B><Font Size=2>4045</FONT></B><BR>

sic destinatum est, una mors perimet duos.<BR>

mecum potes perire, sine me non potes. <A HREF="notes.html#4047"></A><BR>

percussor in me prima &THORN;gatur manus.<BR>

uterque meriti pariter: ego tantas opes,<BR>

quibus inhiatur, iure retinebo meo, &nbsp;&nbsp;&nbsp;&nbsp;<B><Font Size=2>4050</FONT></B><BR>

si sim superstes longius: age ergo, feri.<BR>

Portia peribit igne, si ferrum negas. <A HREF="notes.html#4052"></A>

<P>SEN. o mira virtus foeminae: an laudi tuae
<A HREF="notes.html#4053"></A><BR>

Seneca resistat? an sibi adamantam unice <A HREF="appcrit.html#4054"></A><BR>

iniuriis relinquat expositam feris? &nbsp;&nbsp;&nbsp;&nbsp;<B><Font Size=2>4055</FONT></B><BR>

monui ego, vitam quae iuvent: mortis decus<BR>

maius, ut inde bona feras, vites mala.<BR>

non invidebo tam bono exemplo: praei.<BR>

sit penes utrosque par animus isto exitu,<BR>

sed claritudo maior in letho tuo. &nbsp;&nbsp;&nbsp;&nbsp;<B><Font Size=2>4060</FONT></B></BLOCKQUOTE></BLOCKQUOTE>

<P><I>Paulina brachia ferro exolvuntur.</I>

<BLOCKQUOTE><BLOCKQUOTE><P>PAUL. ergo ictus idem solvat utrique
illico<BR>

venas easdem: ah: quid tibi, ah Seneca?

<P>SEN. an dolet, <A HREF="appcrit.html#4062"></A><BR>

Paulina?

<P><A NAME="4063"></A>PAUL. Seneca, non dolet vulnus meum,
<A HREF="notes.html#4063"></A> <A HREF="Act_V_2.trans.html#4063"></A><BR>

sed vulnus illud, quod premet Senecam, dolet.<BR>

mihi magis exit, quam meus, sanguis tuus: &nbsp;&nbsp;&nbsp;&nbsp;<B><Font Size=2>4065</FONT></B><BR>

et versat animas sanguis idem una suas.</BLOCKQUOTE>
</BLOCKQUOTE>

<P><I>Senecae venae secantur.</I>

<BLOCKQUOTE><BLOCKQUOTE><P>SEN. natura, quam me frangis, invitum
quoque! ah. <A HREF="appcrit.html#4067"></A><BR>

quam vel philosophum! ah. mors, ut absentem fui <A HREF="appcrit.html#4068"></A><BR>

te despicatus, appropinquantem horreo! <A HREF="appcrit.html#4069"></A><BR>

tumidus sereno nauta, timidus cum tonat? &nbsp;&nbsp;&nbsp;&nbsp;<B><Font Size=2>4070</FONT></B><BR>

philosophus homine maior, aegre hominem exuit.
<A HREF="notes.html#4071"></A><BR>

maiora hominibus dicimus; at homines sumus.<BR>

senile corpus, tenue deductis cibis,<BR>

effugia lenta sanguini praebet meo.<BR>

euge cruciatus, te malum ut fatear, facis. &nbsp;&nbsp;&nbsp;&nbsp;<B><Font Size=2>4075</FONT></B>

<P>PAUL. ah ne fatere.

<P>SEN. sentio.

<P>PAUL. at sensus malus
<A HREF="notes.html#4076"></A><BR>

rerum aestimator, mollis et blandus sibi.<BR>

gladiator ullus fortius, quam tu, cadet?<BR>

contra, nec arma proiice, nec alto gradu &nbsp;&nbsp;&nbsp;&nbsp;<B><Font Size=2>4080</FONT></B><BR>

deiicere: morere, qua decet Senecam mori.<BR>

effugium hoc habeas a malis.

<P>SEN. sed per mala.
<A HREF="notes.html#4082"></A>

<P><A NAME="4083"></A>PAUL. per amara, dicas, quibus et accipitur
salus. <A HREF="appcrit.html#4083"></A><A HREF="Act_V_2.trans.html#4083"></A><BR>

iam mihi videmur victimae anta aras sacrae,<BR>

ut taurus et iuvenca se ferro induant; <A HREF="notes.html#4085"></A> &nbsp;&nbsp;&nbsp;&nbsp;<B><Font Size=2>4085</FONT></B><BR>

caedamur, et cadamus, ut par est, piae,<BR>

placidae, innocentes, supplices, gratae deo.
<A HREF="notes.html#4087"></A><BR>

piaculum sit, si reluctetur mori<BR>

devota morti victima, ut scelera expiet.
<A HREF="notes.html#4089"></A><BR>

si trahat eculeus, strangulet laqueus, cremet &nbsp;&nbsp;&nbsp;&nbsp;<B><Font Size=2>4090</FONT></B><BR>

flamma. grave ferrum membra membratim secet.
<A HREF="notes.html#4091"></A><A HREF="appcrit.html#4091"></A><BR>

quid Seneca faciat, si nimis mollis gemat,<BR>

sanguine fluente molliter, ut optat, mori? <A HREF="appcrit.html#4093"></A><BR>

virtute clarus si vir haud praestet virum,<BR>

mirumne, mulier mollior siquid labem? &nbsp;&nbsp;&nbsp;&nbsp;<B><Font Size=2>4095</FONT></B>

<P>SEN. fessus ferendo de&THORN;cio: sed ne dolor<BR>

infringat animo te meus, vel me tuus;<BR>

ne, morte in una gemina mors acsi premat,<BR>

tormenta specto dum tua, impatiens cadam,<BR>

Paulina, tu recede; sed labris prius &nbsp;&nbsp;&nbsp;&nbsp;<B><Font Size=2>4100</FONT></B><BR>

utinam supremum spiritum excipias tuis;
<A HREF="notes.html#4101"></A><BR>

saltem licebit dicere supremum vale. <A HREF="notes.html#4102"></A>

<P>PAUL. dicemus ambo salve in Elysiis agris.
<A HREF="notes.html#4103"></A></BLOCKQUOTE></BLOCKQUOTE>

<P><I>Abscedit Paulina in cubiculum.</I>

<BLOCKQUOTE><BLOCKQUOTE><P>SEN. quam mulier, aliquid seu velit, seu
non velit,<BR>

addicta, cernit non minus, constat magis! &nbsp;&nbsp;&nbsp;&nbsp;<B><Font Size=2>4105</FONT></B><BR>

vix duce decorum, at comite sit dulce hac mori,<BR>

at vel volenti, sed seni, ut lentum est mori! <A HREF="appcrit.html#4107"></A><BR>

hemina vel una sanguinis ut aegre fluit! <A HREF="appcrit.html#4108"></A><BR>

Annaee, quem dat ars medicum, amicum &THORN;des,<BR>

age nunc venenum prome provisum mihi: &nbsp;&nbsp;&nbsp;&nbsp;<B><Font Size=2>4110</FONT></B><BR>

quo cecidit olim Socrates, illo cadam:<BR>

aut velut imago viva virtutis Cato: <A HREF="notes.html#4112"></A><BR>

aut qualis aevo Canius nostro optimus. <A HREF="notes.html#4113"></A>
</BLOCKQUOTE></BLOCKQUOTE>

<P><I>Cicutae poculum profert medicus. ebibit Seneca.</I>

<BLOCKQUOTE><BLOCKQUOTE><P><A NAME="4115"></A>totum hauriendum nempe,
quia iustus modus. 
&nbsp;&nbsp;&nbsp;&nbsp;<B><Font Size=2>4115</FONT></B><BR>

inambulandum postea! hinc aderit salus:<BR>

hinc gallus Aesculapio sacrum cadat. <A HREF="notes.html#4117"></A><BR>

migratio sit fausta, sit foelix mihi.<BR>

quae nescienti est indita, hanc animam precor.<BR>

natura, repete; reddo tibi gratus, libens.
<A HREF="notes.html#4120"></A><A HREF="appcrit.html#4120"></A>  &nbsp;&nbsp;&nbsp;&nbsp;<B><Font Size=2>4120</FONT></B><BR>

frustra precamur: corpus occlusum, pori<BR>

obstructi, et artus frigidi impediunt iter.<BR>

quid adhuc agendum est?</BLOCKQUOTE></BLOCKQUOTE>

<P><I>Paulina intus.</I>

<BLOCKQUOTE><BLOCKQUOTE><P>PAUL.      ah.


<P>SEN. 
 
 
 
 
 
quid est? periit mea<BR>

Paulina?

<P>CLEON. nondum periit; at cecidit suo<BR>

defecta sensu; proxime a letho iacet. <A HREF="notes.html#4125"></A> &nbsp;&nbsp;&nbsp;&nbsp;<B><Font Size=2>4125</FONT></B>

<P>SEN. Paulina, venio: balneum o praesens petam, <A HREF="appcrit.html#4126"></A><BR>

quo liberanti sanguinem libem Iovi.</BLOCKQUOTE></BLOCKQUOTE>

<P><I>Balneo infertur.</I>

<BLOCKQUOTE><BLOCKQUOTE><P>GRAN. SILV. at quia Neroni haud iussa
Paulina est mori, <A HREF="notes.html#4128"></A><BR>

nec proprium odium Caesaris in illam fuit,<BR>

crudelitatis ne invidia gliscat nimis, &nbsp;&nbsp;&nbsp;&nbsp;<B><Font Size=2>4130</FONT></B><BR>

famuli, cruorem premite, prohibete exitum:<BR>

seu nolit illa, seu velit, vivat tamen;<BR>

et ferat amoris pallida exangues notas.<BR>

virtutis uno periit in Seneca satis.</BLOCKQUOTE></BLOCKQUOTE>

<P><I>Exeunt milites.</I>

<P>
<HR>


<P><CENTER><A NAME="V.7"></A>Actus V, scena 7 [Actus II, scena 6] </CENTER>

<P><CENTER>LUCANUS<I> incisis venis </I></CENTER>

<P>

<BLOCKQUOTE><BLOCKQUOTE><P>LUC. Lucane, nunc te collige solutus metu. &nbsp;&nbsp;&nbsp;&nbsp;<B><Font Size=2>4135</FONT></B><BR>

unum illud, illud unicum (o superi, precor)<BR>

abolete, matrem prodidi (o facinus) meam.<BR>

tantum in viris cupido vivendi potest.<BR>

spem fecit, et fefellit impuram impius.<BR>

at vita cum te de&THORN;cit (vita heu brevis &nbsp;&nbsp;&nbsp;&nbsp;<B><Font Size=2>4140</FONT></B><BR>

tu memineris, memineris saltem tua.<BR>

reditura vita: huic parcere ignavum puta.
<A HREF="notes.html#4142"></A><BR>

Vulteius an te, tuve Vulteium doces?

<P><I>vita brevi nulli superest, qui tempus in illa
</I><A HREF="notes.html#4144"></A><I><BR>

quaerendae sibi mortis habet: virtute merendum est, </I>&nbsp;&nbsp;&nbsp;&nbsp;<B><Font Size=2>4145</FONT></B><I><BR>

Caesar ut amissis inter tot millia paucis<BR>

hoc damnum clademque vocet: dent fata recessum<BR>

emittantque licet, vitare instantia nolim.<BR>

victurosque dei celant, ut vivere durent<BR>

foelix esse mori.</I> &nbsp;&nbsp;&nbsp;&nbsp;<B><Font Size=2>4150</FONT></B>

<P>Pompeius an te, tuve Pompeium doces?

<P><I>aut nihil est sensus animis a morte relictum,
</I><A HREF="notes.html#4152"></A><I><BR>

aut mors ipsa nihil.<BR>

ignorant populi, si non in morte probaris,
</I><A HREF="notes.html#4154"></A><A HREF="appcrit.html#4154"></A><I><BR>

an scieris adversa pati: ne cede pudori. </I>&nbsp;&nbsp;&nbsp;&nbsp;<B><Font Size=2>4155</FONT></B><I><BR>

sum tamen, o superi, foelix, nullique potestas </I><A HREF="notes.html#4156"></A><A HREF="appcrit.html#4156"></A><I><BR>

hoc auferre deo: mutantur prospera vita:<BR>

non sum morte miser.</I>

<P>< denique Catonum tu doces, an te
Cato? 

<P><I>< scire mori sors prima viris,
sed proxima cogi. </I>&nbsp;&nbsp;&nbsp;&nbsp;<B><Font Size=2>4160</FONT></B><I><BR>

laetius est quoties magno sibi
constat honestum. </I><A HREF="notes.html#4161"></A><I><BR>

ii mihi sunt comites quos ipsa
pericula ducent, </I><A HREF="notes.html#4162"></A><I><BR>

qui me teste pati vel quae
tristissima pulchrum<BR>

Romanumque putent.</I>

<P>mihi nempe scriptis a Styge
ereptus Cato. &nbsp;&nbsp;&nbsp;&nbsp;<B><Font Size=2>4165</FONT></B>

<P><I>advolat, atque ingens
meritum maiusque salute </I><A HREF="notes.html#4166"></A><I><BR>

contulit in lethum vires;
puduitque gementem<BR>

illo teste mori.</I>

<P>scilicet, ut illi Tullus, ita
caesus cado;

<P><I> sanguis erant lacrhimae:
quaecunque foramina novit </I>&nbsp;&nbsp;&nbsp;&nbsp;<B><Font Size=2>4170</FONT></B><I><BR>

humor, ab his largus manat cruor:
omnia plenis<BR>

membra fluunt venis, totum est pro
vulnere corpus.</I>

<P>Brutive potius videor ut
Lycidas mori:

<P><I>scinditur avulsus: nec,
sicut vulnere, sanguis<BR>

emicuit lentus, ruptis cadat
undique venis, </I>&nbsp;&nbsp;&nbsp;&nbsp;<B><Font Size=2>4175</FONT></B><I><BR>

discursusque animae diversa in
membra meantis<BR>

interceptus aquis.</I>

<P>plura non possum. exeo. 
</BLOCKQUOTE></BLOCKQUOTE>
<HR>
<HR>
<CENTER><TABLE BORDER=0 CELLSPACING=15 CELLPADDING=0>
<TR>
	<TD><A HREF="gwinne.html">Gwinne</A>
	<TD><A HREF="neo.html">Neo-Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
</BODY>
</HTML>