<html>
	<head>
		<title>
			Carmina Ioannis Pici Mirandulae
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>PICI MIRANDULENSIS AD DEUM DEPRECATIO, UT BELLA TOLLAT, QUAE PER TOTAM FREMUNT ITALIAM</p>

<p class=border></P>

<p>
O pater, aeterno qui saecula volvis ab aevo,<br>
qui coeli moderaris habenas,<br>
tu non Dicteo crevisti parvus in antro,<br>
ut vana est mentita vetustas<br>
tu semper magnus, non permutabilis, altus,<br>
maximus, integer omnipotensque.<br>
tu mortale genus, coelum Titiniaque astra<br>
cunctaque verbo fatus es uno :<br>
quae convexa colunt coeli, quae pallida Ditis<br>
regna tenent sub nocte profunda,<br>
respice, si intactae pis diligis ubera matris,<br>
perque tuum non fabile nomen,<br>
respice praesenti perituras numine gentes,<br>
quas bello Mars conficit acri.<br>
omnia vastantur, ferum omnia corripuit, <br>omne
iam latus Ausoniae fremit armis.  E       <br>
iam gemit et nimio sub pondere cymba fatiscit<br>
quae Stygium amnem transvehit umbras.<br>
nos tua progenies, nostri miserere furoris.<br>
in melius tot verte tumultus.<br>
et tu, Fortuna, qui nunc meliore triumphas,<br>
parce tuas extollere cristas.<br>
cui nunc illa favet, cras adversatur eidem :<br>
instabilis dea statque fugitque.<br>
o quantas hominum strages, heu flenda ruinis,<br>
moenia quot, quot quassa iacebunt,<br>
quot video ruere ex alto, quot regna, quot amnes<br>
mutare undas sanguine tetro.<br>
tu pius arcanas pater horum illabere mentes,<br>
iungant coesa foedera porca.
</P>

<p class=border></P>
<p>
<table border=0 cellspacing=15 cellpadding=0 align=Center>
<tr>
	<td><a href="/mirandola.html">Mirandola</A>
	<td><a href="/neo.html">Neo-Latin</A>
	<td><a href="/index.html">The Latin Library</A>
	<td><a href="/classics.html">The Classics Page</A>
</TABLE>
</P>
</BODY>
</HTML>