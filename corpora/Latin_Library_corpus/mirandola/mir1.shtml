<html>
	<head>
		<title>
			Carmina Ioannis Pici Mirandulae
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>COMITIS CARMINA PICI MIRANDULENSIS</p>

<p class=border></P>

<p>
Si qua meis, ut lector erunt, errata libellis<br>
&nbsp;&nbsp;&nbsp;&nbsp;offendent aures indiciumque tuum,<br>
si nec in exculto nitor est aut gratia versu,<br>
&nbsp;&nbsp;&nbsp;&nbsp;nec varium multo flore virescit opus,<br>
si rude, nec dignum domini quod scrinia linquat,<br>
&nbsp;&nbsp;&nbsp;&nbsp;et iactet merita laurea serta coma :<br>
sunt mihi quae venim quovis sub iudice praestent,<br>  
&nbsp;&nbsp;&nbsp;&nbsp;ut prorsus culpa non sine laude vacem.<br>
utque ego praeteream, quod nec vitalibus ulla<br>
&nbsp;&nbsp;&nbsp;&nbsp;docta soporatis repserit umbra meis,<br>
nec dederit mihi Musa cavae sub vallibus Ascrae<br>
&nbsp;&nbsp;&nbsp;&nbsp;cingere odorata nobile fronte caput.<br>
quae raucum nostrae stridorem excuset avenae,<br>
&nbsp;&nbsp;&nbsp;&nbsp;inter stagnatas patria languet aquas.<br>
illa leves nugas docuit, calamoque palustri<br>
&nbsp;&nbsp;&nbsp;&nbsp;vix tulits haec possent qualiacumque cani.<br>
quippe nec illa sacras lauros nec Bacchica novit<br>
&nbsp;&nbsp;&nbsp;&nbsp;serta nec Aoniis flumina pota deis.<br>
vix dedit e corylo tenues umbrare capillos,<br>
&nbsp;&nbsp;&nbsp;&nbsp;limosisque sitim pellere gurgitibus.<br>
quod si etiam bifidi vocali in vertice montis<br>
&nbsp;&nbsp;&nbsp;&nbsp;esem laurigeras propter adultus aquas,<br>
si gravidum multo gestassem numine pectus<br>
&nbsp;&nbsp;&nbsp;&nbsp;oreque lusisset Calliopea meo<br>
non suffecisset coeptis mea grandibus aetas,<br>
&nbsp;&nbsp;&nbsp;&nbsp;illa est censoris digna favore sui.<br>
pene puer quaecunque legis mea carmina lusi,<br>
&nbsp;&nbsp;&nbsp;&nbsp;quando fuit nostro nullus in ore pilus.<br>
necdum bis denas, haec cum sint edita, messes<br>
&nbsp;&nbsp;&nbsp;&nbsp;attigeram, tenerae debile mentis opus.<br>
prima papavereis repleta humoribus aetas<br>
&nbsp;&nbsp;&nbsp;&nbsp;plurima inexperto noscere corde nequit.<br>
nec nisi corporea sit docte exercita in umbra<br>
&nbsp;&nbsp;&nbsp;&nbsp;mens de Letheis excita surgit aquis.<br>
illa sub ingressu latebrosi obtunditur antri,<br>
&nbsp;&nbsp;&nbsp;&nbsp;labitur unde rudi caeca iuventa pede.<br>
inque dies fit clara magis crescentibus annis<br>
&nbsp;&nbsp;&nbsp;&nbsp;antiquae incipiens plus meminisse domus.<br>
et gemina attollens esse feliciter ala<br>
&nbsp;&nbsp;&nbsp;&nbsp;exul adhuc patrias advolat illa plagas<br>
cognatosque polos aequaleque sydus oberrat,<br>
&nbsp;&nbsp;&nbsp;&nbsp;nec mortale sua compede carcer obest.<br>
qui luteam effringit molem moribundaque membra<br>
&nbsp;&nbsp;&nbsp;&nbsp;opprimit et propria sub ditione tenet.<br>
at mihi contigerat nondum haec victoria, nondum<br>
&nbsp;&nbsp;&nbsp;&nbsp;nostra gravi fuerant corda animata deo.<br>
sub molli primae nabam rudis amne iuventae<br>
&nbsp;&nbsp;&nbsp;&nbsp;atque hisdem pariter nunc quoque versor aquis.<br>
adde (quod et venia dignum est) pars temporis huius<br>
&nbsp;&nbsp;&nbsp;&nbsp;utilior Phoebo sub graviore fuit.<br>
hanc studiis servire suis Sophia alta coegit,<br>
&nbsp;&nbsp;&nbsp;&nbsp;iudicio cunctis anteferenda meo.<br>
nec nisi mens reliquis iam lassa horroribus ibat<br>
&nbsp;&nbsp;&nbsp;&nbsp;in campos, Erato desidiosa, tuos,<br>
cum nimis a rigidis languescens otia chartis<br>
&nbsp;&nbsp;&nbsp;&nbsp;grata faticato quaereret ingenio<br>
at nostrae quaecunque magis valuere lucernae,<br>
&nbsp;&nbsp;&nbsp;&nbsp;versarunt Stagyri nil nisi dicta senis,<br>
et quid Sicaniae sensit telluris alumnus,<br>
&nbsp;&nbsp;&nbsp;&nbsp;et quid inexplicitus sensit Anaxagoras<br>
atque alii quoscunque tiluit foecunda vetustas,<br>
&nbsp;&nbsp;&nbsp;&nbsp;sive ea Graia fuit, sive Latina fuit.<br>
hoc studium semper nobis preciosus, idque<br>
&nbsp;&nbsp;&nbsp;&nbsp;quod fuit una mihi nunc quoque cura manet.<br>
est cura abstrusas rerum cognoscere causas<br>
&nbsp;&nbsp;&nbsp;&nbsp;cum veri hoc unum sit sapientis opus.<br>
et modo pugnantes pacis sub foedera sectas<br>
&nbsp;&nbsp;&nbsp;&nbsp;ducere, et ancipites dissolvisse dolos,<br>
et mode quae brevior quisquam collegit in arctum<br>
&nbsp;&nbsp;&nbsp;&nbsp;effusa in plures explicuisse modos.<br> quaae fuerint tabti meditor primordia mundi.<br>
&nbsp;&nbsp;&nbsp;&nbsp;quis faber, aut quaenam subdita materies.<br>
Iapetionades spirarit in aethera limo,<br>
&nbsp;&nbsp;&nbsp;&nbsp;an magis in veris Iuppiter Elysijis,<br>
machina in aeternum victura sit, anne aliquando<br>
&nbsp;&nbsp;&nbsp;&nbsp;artificis nutu dissolvenda sui,<br>
quo pacto natura creet, quo cuncta resolvat,<br>
&nbsp;&nbsp;&nbsp;&nbsp;praescripti leges ordinis unde datae,<br>
quodlibet ut ceto de semine gignitur, utque<br>
&nbsp;&nbsp;&nbsp;&nbsp;fit nihil ex nihilo, nil redit in nihilum.<br>
contemplor, quo massa rudis formetur ab actu,<br>
&nbsp;&nbsp;&nbsp;&nbsp;gignendis rebus commoda materies,<br>
ut sit pene nihil,fieri tamen omnia possit,<br>
&nbsp;&nbsp;&nbsp;&nbsp;ut sit foemineo mobilis ingenio,<br>
ut multis lassata viris, satiata nec illa<br>
&nbsp;&nbsp;&nbsp;&nbsp;appetat antiquos pellere, habere novos.<br>
solane frigescat, pariterque calescere passit,<br>
&nbsp;&nbsp;&nbsp;&nbsp;an quod natura constat utrauqe simul.<br>
nunc rata fatalis perscrutuor foedera coeli,<br>&nbsp;&nbsp;&nbsp;&nbsp;nunc, avidos fugiat num levis umbra rogos.<br>
horrendumne aliquod regnum tellure sub ima<br>
&nbsp;&nbsp;&nbsp;&nbsp;sit ne aliquis nigro sub Phlegethonte deus.<br>
saeviat an viridi crines impexa colubro<br>
&nbsp;&nbsp;&nbsp;&nbsp;Tisyphone, an latret Cerberus ante fores.<br>
detur an incisas iterum revivere cupressus<br>
&nbsp;&nbsp;&nbsp;&nbsp;et liceat Stygii bis vada nare lacus.<br>
an tristes prohibere fabas pascique polenta<br>
&nbsp;&nbsp;&nbsp;&nbsp;Troianum fas sit credere Panthoidem.<br>
an summus pater ille deum convolvat eadem<br>
&nbsp;&nbsp;&nbsp;&nbsp;sydera, qua torquet tela trisculca manu.<br>
quie coelum impellat, quo impulsu, quidve perennem<br>
&nbsp;&nbsp;&nbsp;&nbsp;vim motus nunquam deficientis agat,<br>
cur Venus in medio niteat, curaetheris udum<br>
&nbsp;&nbsp;&nbsp;&nbsp;roscida possideat Cynthia vestibulum.<br>
cur varii Zephyro flores spirante resurgant,<br>
&nbsp;&nbsp;&nbsp;&nbsp;vernantem et viridis velet amictus humum.<br>
sylvifragis Boreas flabris cur concita quasset<br>
&nbsp;&nbsp;&nbsp;&nbsp;aequora, cur pluvias humidus Auster agat.<br>
quale sit id, cuius metitur palma fluentes<br>
&nbsp;&nbsp;&nbsp;&nbsp;motus et stabiles irrequieta moras<br>
perpetuumque virens rabido terrestria morsu<br>
&nbsp;&nbsp;&nbsp;&nbsp;rodit et hic nostrum nil sinit esse diu;<br>
et cum letifera passim omnia nube recondat,<br>
&nbsp;&nbsp;&nbsp;&nbsp;non exoranda praecipita rota.<br>
nif fore dat semper, semperve fuisse nec unquam est,<br>
&nbsp;&nbsp;&nbsp;&nbsp;ante fuit semper, post quoque semper erit.<br>
haec et plura simul levibus non apta Camoenis<br>
&nbsp;&nbsp;&nbsp;&nbsp;evigilo, hoc noster pulvere gaudet equus.<br>
hoc praeter quicquid, praeter spem contigit illud,<br>
&nbsp;&nbsp;&nbsp;&nbsp;id natura mihi, non mihi cura dedit.
</P>

<p class=border></P>
<p>
<table border=0 cellspacing=15 cellpadding=0 align=Center>
<tr>
	<td><a href="/mirandola.html">Mirandola</A>
	<td><a href="/neo.html">Neo-Latin</A>
	<td><a href="/index.html">The Latin Library</A>
	<td><a href="/classics.html">The Classics Page</A>
</TABLE>
</P>
</BODY>
</HTML>