<HTML>
<HEAD>
 <TITLE>Appendix Vergiliana: Aetna</TITLE></HEAD><BODY BACKGROUND="cracked3.gif" BGCOLOR="#FFFFFF"><CENTER><HR WIDTH="100%"><BR>
<FONT size=5>APPENDIX VERGILIANA</FONT><BR>
<FONT size=5>sive</FONT><BR>
<FONT size=5>CARMINA MINORA VERGILIO ADTRIBUTA</FONT><BR>
<HR WIDTH="100%"><P><I><FONT size=5> AETNA </FONT></I></CENTER><P>
<BLOCKQUOTE><BLOCKQUOTE><font size=4>
Aetna mihi ruptique cavis fornacibus ignes<BR>
et quae tam fortes volvant incendia causae,<BR>
quid fremat imperium, quid raucos torqueat aestus,<BR>
carmen erit. Dexter venias mihi carminis auctor<BR>
seu te Cynthos habet seu Delo est gratior Hyla&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
seu tibi Dodone potior, tecumque faventes<BR>
in nova Pierio properent a fonte sorores<BR>
vota: per insolitum Phoebo duce tutius itur.<BR>
Aurea securi quis nescit saecula regis?<BR>
Cum domitis nemo Cererem iactaret in arvis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font><BR>
venturisque malas prohiberet fructibus herbas,<BR>
annua sed saturae complerent horrea messes,<BR>
ipse suo flueret Bacchus pede mellaque lentis<BR>
penderent foliis et pinguis Pallas olivae,<BR>
secretos amnis ageret cum gratia ruris?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>15</font><BR>
Non cessit cuiquam melius sua tempora nosse.<BR>
Ultima quis tacuit iuvenum certamina Colchos?<BR>
Quis non Argolico deflevit Pergamon igni<BR>
impositam et tristi natorum funere matrem<BR>
aversumque diem sparsumve in semina dentem?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>20</font><BR>
Quis non periurae doluit mendacia puppis<BR>
desertam vacuo Minoida litore questus?<BR>
Quidquid et antiquom iactata est fabula carmen.<BR>
Fortius ignotas molimur pectore curas:<BR>
qui tanto motus operi quae causa perenni&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>&nbsp;25</font><BR>
explicet in densum flammas et trudat ab imo<BR>
ingenti sonitu moles et proxima quaeque<BR>
ignibus irriguis urat mens carminis haec est.<BR>
Principio ne quem capiat fallacia vatum<BR>
sedes esse dei tumidisque e faucibus ignem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>30</font><BR>
Volcani ruere et clausis resonare cavernis<BR>
festinantis opus: non est tam sordida divis<BR>
cura neque extremas ius est dimittere in artes<BR>
sidera; subducto regnant sublimia caelo<BR>
illa neque artificum curant tractare laborem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>35</font><BR>
Discrepat a prima facies haec altera vatum:<BR>
illis Cyclopas memorant fornacibus usos,<BR>
cum super incudem numerosa in verbera fortes<BR>
horrendum magno quaterent sub pondere fulmen<BR>
armarentque Iovem: turpe et sine pignore carmen.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>40</font><BR>
Proxima vivaces Aetnaei verticis ignes<BR>
impia sollicitat Phlegraeis fabula castris.<BR>
Temptavere (nefas) olim detrudere mundo<BR>
sidera captivique Iovis transferre gigantes<BR>
imperium et victo leges imponere caelo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>45</font><BR>
(Hos natura sua est alvo tenus, ima per orbes<BR>
squameus intortos sinuat vestigia serpens).<BR>
Construitur magnis ad proelia montibus agger:<BR>
Pelion Ossa creat, summus premit Ossan Olympus.<BR>
Iam coacervatas nituntur scandere moles,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>&nbsp;&nbsp;&nbsp;50</font><BR>
impius et miles metuentia comminus astra<BR>
provocat, infestus cunctos ad proelia divos<BR>
provocat admotisque &lt;ad> tertia sidera signis<BR>
Iuppiter e caelo metuit dextramque corusca<BR>
armatus flamma removet caligine mundum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>55</font><BR>
Incursant vasto primum clamore gigantes:<BR>
hic magno tonat ore pater geminantque faventes<BR>
undique discordes comitum simul agmine venti.<BR>
Densa per attonitas rumpuntur flumina nubes<BR>
atque in bellandum quae cuique potentia divom&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>60</font><BR>
in commune venit. Iam patri dextera Pallas<BR>
et Mars laevos erat, iam cetera turba deorum,<BR>
stant utrimque deus: validos tum Iuppiter ignis<BR>
increpat et iacto proturbat fulmine montes.<BR>
Illinc devictae verterunt terga ruinae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>65</font><BR>
infertae divis acies atque impius hostis<BR>
praeceps cum castris agitur materque iacentes<BR>
impellens victos. Tum pax est reddita mundo,<BR>
tum liber cessata venit per sidera, caelum<BR>
defensique decus mundi nunc redditur astris.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>70</font><BR>
Gurgite Trinacrio morientem iuppiter Aetna<BR>
obruit Enceladon, vasto qui pondere montis<BR>
aestuat et petulans exspirat faucibus ignem.<BR>
Haec est mendosae volgata licentia famae.<BR>
Vatibus ingenium est: hinc audit nobile carmen.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>75</font><BR>
Plurima pars scaenae rerum est fallacia: vates<BR>
sub terris nigros viderunt carmine manes<BR>
atque inter cineres Ditis pallentia regna,<BR>
mentiti vates Stygias undasque canesque.<BR>
Hi Tityon poena stravere in iugera foedum;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>80</font><BR>
sollicitant illi te circum, Tantale, poena<BR>
sollicitanque siti; Minos, tuaque, Aeace, in umbris<BR>
iura canunt idemque rotant Ixionis orbem,<BR>
quicquid et interius, falsi sibi conscia terra est.<BR>
Nec tu, terra, satis: speculantur numina divom&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>85</font><BR>
nec metuont oculos alieno admittere caelo.<BR>
Norunt bella deum, norunt abscondita nobis<BR>
coniugia et falsa quotiens sub imagine peccent,<BR>
taurus in Europen, in Ledam candidus ales<BR>
Iuppiter, ut Danaae pretiosus fluxerit imber.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>90</font><BR>
Debita carminibus libertas ista, sed omnis<BR>
in vero mihi cura: canam, quo fervida motu<BR>
aestuet Aetna novosque rapax sibi congerat ignis.<BR>
Quacumque immensus se terrae porrigit orbis<BR>
extremique maris curvis incingitur undis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>95</font><BR>
non totum e solido densum; namque omnis hiatu<BR>
secta est intus humus penitusque cavata latebris<BR>
exiles suspensa vias agit; utque animanti<BR>
per tota errantes percurrunt corpora venae,<BR>
ad vitam sanguis omnis qua commeat, isdem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>100</font><BR>
terra voraginibus conceptas derigit auras.<BR>
Scilicet aut olim diviso corpore mundi<BR>
in maria ac terras et sidera, sors data caelo<BR>
prima, secuta maris deseditque infima tellus,<BR>
sed tortis rimosa cavis et, qualis acervos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>105</font><BR>
exsilit imparibus iactis ex tempore saxis,<BR>
ut crebro introrsus spatio vacefacta charybdis<BR>
pendeat in sese, simili quoque terra figura<BR>
in tenuis laxata vias non omnis in artum<BR>
nec stipata coit - sive illi causa vetusta est&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>110</font><BR>
nec nata est facies, sed liber spiritus intrat<BR>
et fugiens molitur iter, seu nympha perenni<BR>
edit humum limo furtimque obstantia mollit<BR>
aut etiam inclusi solidum vicere vapores<BR>
atque igni quaesita via est sive omnia certis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>115</font><BR>
pugnavere locis non est hic causa docenda,<BR>
dum stet opus causae. Quis enim non credit inanis<BR>
esse sinus penitus, tantos emergere fontes<BR>
cum videt ac totiens uno se mergere hiatu?<BR>
Non ille ex tenui quocumque agat, apta necesse est&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>120</font><BR>
confluvia errantes arcessant undique venas<BR>
et trahat ex pleno quo fortem contrahat amnem.<BR>
Flumina quin etiam latis currentia rivis<BR>
occasus habuere suos: aut illa vorago<BR>
derepta in praeceps fatali condidit ore,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>125</font><BR>
aut occulta fluont tectis adoperta cavernis<BR>
atque inopinatos referunt procul edita cursus.<BR>
Quod nisi diversos emittat terra canales<BR>
hospitium fluviis, haut semita, nulla profecto<BR>
fontibus et rivis constet via pigraque tellus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>130</font><BR>
conferta in solidum segni sub pondere cesset.<BR>
Quod si praecipiti conduntur flumina terra,<BR>
condita si redeunt, si qua et iam incondita surgunt,<BR>
haud mirum, clausis etiam si libera ventis<BR>
spiramenta latent. Certis tibi pignera rebus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>135</font><BR>
atque oculis haesura tuis dabit ordine tellus.<BR>
Immensos plerumque sinus et iugera pessum<BR>
intercepta licet densaque abscondita nocte<BR>
prospectare procul, chaos ac sine fine ruinas.<BR>
Cernis et in silvis spatiosa cubilia retro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>140</font><BR>
antraque demersas penitus fodisse latebras:<BR>
incomperta via est, aer tantum effugit ultra.<BR>
Argumenta dabunt ignoti vera profundi,<BR>
tu modo subtiles animo duce percipe curas<BR>
occultamque fidem manifestis abstrahe rebus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>145</font><BR>
Nam quo liberior quoque est animosior ignis<BR>
semper in inclusis, nec ventis segnior ira est<BR>
sub terra penitusque movent hoc plura: necesse est<BR>
vincla magis solvant, magis hoc obstantia pellant.<BR>
Nec tamen in rigidos exit contenta canales&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>150</font><BR>
vis animae flammaeve: ruit qua proxima cedunt<BR>
obliquomque secat qua visa tenerrima causa est.<BR>
Hin terrae tremor, hinc motus, ubi densus hiantes<BR>
spiritus exagitat venas cessantiaque urget.<BR>
Quod si spissa foret, solido si staret in omni,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>155</font><BR>
nulla daret miranda sui spectacula tellus<BR>
pigraque et in pondus conferta immobilis esset.<BR>
Sed summis si forte putas concrescere causis<BR>
tantum opus et subitis alimentum viribus ora,<BR>
quae patula in promptu cernis, vastosque recessus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>160</font><BR>
falleris et nondum certo tibi lumine res est.<BR>
Namque illis quaecumque vagantur hiatibus, omnes<BR>
et sese introitu solvont adituque patenti<BR>
conceptae languent vires animosque remittunt.<BR>
Quippe ubi quod teneat ventos acuatque morantis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>165</font><BR>
in vacuo defit, cessant tantumque profundi<BR>
explicat errantis et in ipso limine tardant:<BR>
angustis opus est turbanti faucibus, illic<BR>
fervet opus densaque premit premiturque ruina<BR>
nunc Euri Boreaeque Notus, nunc huius uterque.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>170</font><BR>
Hinc venti rabies, hinc saevo quassat hiatu<BR>
fundamenta soli, trepidant urbesque caducae<BR>
inde, neque est aliud, si fas est credere mundo<BR>
venturam antiqui faciem, veracius omen.<BR>
Haec imo cum sit species naturaque terrae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>175</font><BR>
introrsus cessante solo trahit undique venas<BR>
Aetna sui: manifesta fides et proxima vero est.<BR>
Non illi duce me occultas scrutabere causas,<BR>
occurrent oculis ipsae cogentque fateri.<BR>
Plurima namque patent illi miracula monti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>180</font><BR>
Hinc vasti terrent aditus merguntque profundo,<BR>
porrigit hinc artos penitusque exaestuat ultra.<BR>
Hinc scissae rupes obstant discordiaque ingens<BR>
inter opus, nectunt aliae mediumque coercent,<BR>
pars igni domitae, pars ignes ferre coactae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>185</font><BR>
ut maior species Aetnae succurrat inanis.<BR>
Haec illi sedes tantarumque area rerum est,<BR>
haec operis visenda sacri faciesque domusque.<BR>
Nunc opus artificem incendi causamque reposcit.<BR>
Non illam parvo aut tenui discrimine signes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>190</font><BR>
mille sub exiguom venient tibi pignora tempus:<BR>
res oculos ducent, res ipsae credere cogent.<BR>
. . . . . . . . . . . . . . . . . . lacuna colmabile!<BR>
Quin etiam: prohibent flammae custodiaque ignis<BR>
illi operi est arcens aditus divinaque rerum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>195</font><BR>
cura sine arbitrio est: eadem procul omnia cernes.<BR>
Nec tamen est dubium, penitus quis torreat Aetnam<BR>
aut quis mirandus tantae faber imperet arti.<BR>
Pellitur exustae glomeratim nimbus harenae,<BR>
flagrantes properant moles, volvontur ab imo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>200</font><BR>
fundamenta fragor tota nunc rumpitur Aetna,<BR>
nunc fusca pallent incendia mixta ruina.<BR>
Ipse procul tantos miratur Iuppiter ignes,<BR>
neve sepulta novi surgant in bella Gigantes<BR>
neu Ditem regni pudeat neu Tartara caelo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>205</font><BR>
vertat: in occulto tantum premit omniaque extra<BR>
congeries operit saxorum et putris harenae.<BR>
Quae nec sponte sua veniunt nec corporis ulli<BR>
sustentata cadunt robustis viribus: omnes<BR>
exagitant venti turbas ac vertice saevo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>&nbsp;&nbsp;&nbsp;&nbsp;&nbsp;210</font><BR>
in densum collecta rotant volvontque profundo.<BR>
Haec causae spectanda ferunt incendia montis;<BR>
spiritus inflatis nomen, languentibus aer.<BR>
Nam prope, nequaquam par est violentia flammae;<BR>
ingenium velox illi motusque perennis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>215</font><BR>
verum opus auxilium est ut pellat corpora: nullus<BR>
impetus est ipsi: qua spiritus imperat, audet:<BR>
hic princeps magnoque sub hoc duce militata ignis.<BR>
Nunc quoniam in promptu est operis natura solique,<BR>
unde ipsi venti, quae res incendia pascit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>220</font><BR>
cur subito cohibent vires, quae causa silenti,<BR>
subsequar: immensus labor est, sed fertilis idem:<BR>
digna laboratis respondent praemia curis.<BR>
Non oculis solum pecudum miranda tueri<BR>
more nec effusos in humum grave pascere corpus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>225</font><BR>
nosse fidem rerum dubiasque exquirere causas,<BR>
ingenium sacrare caputque attollere caelo,<BR>
scire quot et quae sint magno fatalia mundo<BR>
principia (occasus metuont, ad saecula pergunt,<BR>
et firma aeterno religata est machina vinclo),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>230</font><BR>
solis scire modum et quanto minor orbita lunae est<BR>
(haec brevior cursu bis senos pervolat orbes,<BR>
annuos ille movet), quae certo sidera currant<BR>
ordine quaeve suos servent incondita motus,<BR>
scire vices etiam signorum tradita iura&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>235</font><BR>
(sex cum nocte rapi, totidem cum luce referri),<BR>
nubila cur Panope caelo denuntiet imbres,<BR>
quo rubeat Phoebe, quo frater palleat igni,<BR>
tempora cur varient anni (ver, prima iuventa<BR>
cur aestate perit, cur aestas ipsa senescit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>240</font><BR>
autumnoque obrepit hiemps et in orbe recurrit?);<BR>
axem scire Helices et tristem nosse cometem,<BR>
Lucifer unde micet quave Hesperus, unde Bootes,<BR>
Saturni quae stella tenax, quae Martia pugnax,<BR>
quo rapiant nautae, quo sidere lintea pandant;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>245</font><BR>
scire vias maris et caeli praediscere cursus,<BR>
quo vocet Orion, quo Sirius excubet index,<BR>
et quaecumque iacent tanto miracula mundo<BR>
non congesta pati nec acervo condita rerum,<BR>
sed manifesta notis certa disponere sede&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>250</font><BR>
singula divina est animi ac iucunda voluptas.<BR>
Sed prior haec homini cura est, cognoscere terram<BR>
quaeque in ea miranda tulit natura notare:<BR>
haec nobis magis affinis caelestibus astris.<BR>
Nam quae mortali cuiquam est amentia maior,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>255</font><BR>
in Iovis errantem regno perquirere divos,<BR>
tantum opus ante pedes transire ac perdere segnem?<BR>
Torquemur miseri in parvis terimurque labore.<BR>
Scrutamur rimas et vertimus omne profundum,<BR>
quaeritur argenti semen, nunc aurea vena,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>260</font><BR>
torquentur flamma terrae ferroque domantur,<BR>
dum sese pretio redimant, verumque professae<BR>
tum demum vilesque iacent inopesque relictae.<BR>
Noctes atque dies festinant arva coloni,<BR>
callent rure manus, glebarum expandimus usum:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>265</font><BR>
fertilis haec segetique feracior, altera viti,<BR>
haec plantis humus, haec herbis dignissima tellus,<BR>
haec duro melior pecori silvisque fidelis,<BR>
aridiora tenent oleae, sucosior ulmis<BR>
grata leves cruciant animos et corpora curae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>270</font><BR>
horreaque ut saturent tumeant et dolia musto<BR>
plenaque desecto surgant faenilia campo:<BR>
sic avidis semper quaevis est carior ipsis.<BR>
Implendus sibi quisque bonis est artibus: illae<BR>
sunt animi fruges, haec rerum est optima merces:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>275</font><BR>
scire quid occulto terrae natura coercet,<BR>
nullum fallere opus, non mutum cernere sacros<BR>
Aetnaei montis fremitus animosque furentis,<BR>
non subito pallere sono, non credere subter<BR>
caelestis migrasse minas aut Tartara rumpi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>280</font><BR>
nosse quid intendat ventos, quid nutriat ignes,<BR>
unde repente quies et iuncto foedere pax sit.<BR>
Concrescant animae penitus, seu forte cavernae<BR>
introitusque ipsi sorbent, seu terra minutis<BR>
rara foraminibus tenuis in se abstrahit auras&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>285</font><BR>
(plenius hoc etiam, rigido quia vertice surgens<BR>
illinc infestis atque hinc obnoxia ventis<BR>
undique diversas admittere cogitur auras,<BR>
et coniuratis addit concordia vires),<BR>
sive introrsus agunt nubes et nubilus Auster&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>290</font><BR>
si forte inflexere caput tergoque feruntur,<BR>
praecipiti deiecta sono premit una fugatque<BR>
torrentis auras pulsataque corpora denset.<BR>
Nam veluti sonat ora diu Tritone canoro<BR>
(pellit opus collectus aquae vinctusque movere&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>295</font><BR>
spiritus et longas emugit bucina voces)<BR>
carmineque irriguo magnis cortina theatris<BR>
imparibus numerosa modis canit arte regentis,<BR>
quae tenuem impellens animam subremigat unda:<BR>
haud aliter summota furens torrentibus aura&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>300</font><BR>
pugnat in angusto et magnum commurmurat Aetna.<BR>
Credendum est etiam ventorum exsistere causas<BR>
sub terra similis harum quas cernimus extra,<BR>
ut, cum densa premunt inter se corpora, turba<BR>
elisa in vacuom fugiant et proxima secum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>305</font><BR>
nomina tota trahant tutaque in sede resistant.<BR>
Quod si forte mihi quaedam discordia tecum est,<BR>
principiis aliis credas consurgere ventos:<BR>
non dubium rupis aliquas penitusque cavernas<BR>
provehere ingenti sonitu casuque propinquas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>310</font><BR>
diffugere impellique animas, hinc crescere ventos;<BR>
aut umore etiam nebulas effundere largo,<BR>
ut campis agrisque solent, quos alluit amnis:<BR>
vallibus exoriens caligat nubilus aer,<BR>
flumina parva ferunt auras, vis proxima vento est,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>315</font><BR>
eminus adspirat fortis et verberat umor.<BR>
Atque haec in vacuo si tanta potentia rerum est,<BR>
hoc plura efficiant infra clusaeque necesse est.<BR>
His agitur causis extra penitusque: coactus<BR>
exagitant ventos, pugnant in faucibus, arte&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>320</font><BR>
pugnantis suffocat iter. Velut unda profundo<BR>
terque quaterque exhausta gravis ubi perbibit Euros,<BR>
ingeminant fluctus et primos ultimus urget:<BR>
haud secus adstrictus certamine tangitur ictu<BR>
spiritus involvensque suo sibi pondera vires&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>325</font><BR>
densa per ardentes exercet corpora vires<BR>
et quacumque iter est, properat transitque morantem,<BR>
donec confluvio veluti siphonibus actus<BR>
exilit atque furens tota vomit igneus Aetna.<BR>
Quod si forte putas isdem decurrere ventos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>330</font><BR>
faucibus atque isdem pulsos remeare, notandas<BR>
res oculis locus ipse dabit cogetque negare.<BR>
Quamvis caeruleo siccus Iove fulgeat aether<BR>
purpureoque rubens surgat iubar aureus ostro,<BR>
illinc obscura semper caligine nubes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>&nbsp;&nbsp;335</font><BR>
pigraque defuso circumstupet umida voltu<BR>
prospectans sublimis opus vastosque receptus.<BR>
Non illam videt Aetna nec ullo intercipit aestu:<BR>
obsequitur quacumque iubet levis aura, reditque.<BR>
Placantis etiam caelestia numina ture&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>&nbsp;&nbsp;&nbsp;340</font><BR>
summo cerne iugo vel qua liberrimus Aetnae<BR>
introspectus hiat, tantarum semina rerum,<BR>
si nihil irritet flammas stupeatque profundum.<BR>
Huic igitur credis, torrens ut spiritus ille,<BR>
qui rupis terramque notat, qui fulminant ignis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>345</font><BR>
cum rexit vires et praeceps flexit habenas,<BR>
praesertim ipsa suo declinia pondere numquam<BR>
corpora deripiat validoque absorbeat aestu?<BR>
Quod si fallor, adest species tantusque ruentis<BR>
impetus attentos oculorum transfugit ictus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>350</font><BR>
Nec levitas tantos igitur ferit aura movetque.<BR>
Sparsa liquore manus sacros ubi ventilat ignis,<BR>
verberat ora tamen, pulsatque corpora nostris<BR>
incursant: adeo in tenui vim causa repellit.<BR>
Non cinerem stipulamve levem, non arida sorbet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>355</font><BR>
gramina, non tenuis plantis humus excita praeda est,<BR>
surgit odoratis sublimis fumus ab aris:<BR>
tanta quies illi est et pax innoxia rapti.<BR>
Sive peregrinis igitur propriisve potentes<BR>
coniurant animae causis, ille impetus ignes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>360</font><BR>
et montis partes atra subvectat harena<BR>
vastaque concursu trepidantia saxa fragoris<BR>
ardentisque simul flammas ac fulmina rumpunt:<BR>
haud aliter quam, cum prono iacuere sub Austro<BR>
aut Aquilone fremunt silvae, dant bracchia nodo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>365</font><BR>
implicitae et serpunt iunctis incendia ramis.<BR>
Nec te decipiant stolidi mendacia volgi,<BR>
exhaustos cessare sinus, dare tempora, rursus<BR>
ut rapiant vires repetantque in proelia victi.<BR>
Pelle nefas animo mendacemque exue famam:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>370</font><BR>
non est divinis tam sordida rebus egestas<BR>
nec parvas mendicat opes nec corrogat auras.<BR>
Praesto sunt operae ventorum examina semper:<BR>
causa latet, quae rumpat iter cogatque morari.<BR>
Saepe premit fauces magnis exstructa ruinis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>375</font><BR>
congeries clauditque vias luctamine ab imo<BR>
et, spisso veluti tecto, sub pondere pressat<BR>
haud similis teneros cursu: tum frigida monti<BR>
desidia est tutoque licet discedere montes.<BR>
Post, ubi concrevere mora, velocius urgent,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>380</font><BR>
pellunt oppositi moles ac vincula rumpunt;<BR>
quicquid in obliquom est, frangunt iter, acrior ictu<BR>
impetus exoritur; magnis operata rapinis<BR>
flamma micat latosque ruens exundat in agros:<BR>
sic cessata diu referunt spectacula venti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>385</font><BR>
Nunc superant quaecumque regant incendia silvae,<BR>
quae flammas alimenta vocent, quid nutriat Aetnam.<BR>
Incendi poterunt illis vernacula causis<BR>
materia appositumque igni genus utile terrae.<BR>
Uritur assidue calidus nunc sulpuris umor,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>390</font><BR>
nunc spissus crebro praebetur alumine sucus;<BR>
pingue bitumen adest et quicquid comminus acris<BR>
irritat flammas, illius corporis Aetna est.<BR>
Atque hanc materiem penitus discurrere, fontes<BR>
infectae eripiantur aquae radice sub ipsa;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>395</font><BR>
pars oculis manifesta iacet, quae robore dura est<BR>
ac lapis: in pingui fervent incendia suco.<BR>
Quin etiam varie quaedam sine nomine saxa<BR>
toto monte liquent: illis custodia flammae<BR>
vera tenaxque data est, sed maxima causa molaris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>400</font><BR>
illius incendi lapis est, sibi vindicat Aetnam.<BR>
Quem si forte manu teneas ac robore cernas,<BR>
nec fervere putes ignem nec spargere posse;<BR>
sed simul ac ferro quaeras, respondet et ictu<BR>
scintillat dolor. Hunc multis circum inice flammis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>405</font><BR>
et patere extorquere animos atque exue robur:<BR>
fundetur ferro citius, nam mobilis illi<BR>
et metuens natura mali est, ubi coritur ignis.<BR>
Sed simul atque hausit flammas, non tutior haustis<BR>
ulla domus servans aciem duransque tenaci&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>410</font><BR>
saepta fide: tanta est illi patientia victo;<BR>
vix umquam redit in vires atque evomit ignem.<BR>
Totus enim denso stipatur robore, tarde<BR>
per tenuis admissa vias incendia nutrit<BR>
cunctanterque eadem et pigre concepta remittit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>415</font><BR>
Nec tandem hoc uno, quod montis plurima pars est,<BR>
vincit et incendi causam tenet ille (profecto<BR>
miranda est lapidum vivax animosaque virtus):<BR>
cetera materies, quaecumque est fertilis igni,<BR>
ut semel accensa est, moritur nec restat in illa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>420</font><BR>
quod repetas, tantum cinis et sine semine terra est:<BR>
hic semel atque iterum patiens ac mille perhaustis<BR>
ignibus instaurat vires nec desinit ante<BR>
quam levis excocto defectus robore pumex<BR>
in cinerem putrisque iacet dilapsus harenas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>425</font><BR>
Cerne locis etiam, similis assiste cavernas:<BR>
illic materiae pascentis copia maior,<BR>
sed genus hoc lapidis (certissima signa coloris)<BR>
quod nullas adiunxit opes, et languit ignis.<BR>
Dicitur insidiis flagrasse Aenaria quondam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>430</font><BR>
nunc exstincta super, testisque Neapolin inter<BR>
et Cumas locus est, multis iam frigidus annis<BR>
quamvis aeterno pingue scatet ubere sulpur:<BR>
in mercem legitur, tanto est fecundius Aetna<BR>
insula, cui nomen facies dedit ipsa rotunda,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>435</font><BR>
sulpure non solum nec obesa bitumine terra est,<BR>
et lapis adiutat generandis ignibus aptus,<BR>
sed raro fumat, quin vix si accenditur ardet,<BR>
in breve mortalis flammas quod copia nutrit.<BR>
Insula durat &lt;et> a Volcani nomine sacra,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>440</font><BR>
pars tamen incendi maior refrixit et alto<BR>
iactatas recipit classes portuque tuetur;<BR>
quae restat minor, et dives satis ubere terra est,<BR>
sed non Aetnaei vires quae conferat igni.<BR>
Atque haec ipsa tamen iam quondam exstincta fuisset,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>445</font><BR>
ni furtim adgereret Siculi vicinia montis<BR>
materiem silvamque suam pressove canali<BR>
huc illuc ageret ventos et pasceret ignes.<BR>
Sed melius res ipsa notis spectataque veris<BR>
occurrit signis nec temptat fallere testem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>450</font><BR>
Nam circa latera atque imis radicibus Aetnae<BR>
candentes efflant lapides disiectaque saxa<BR>
intereunt venis, manifesto ut credere possis,<BR>
pabula et ardendi causam lapidem esse molarem,<BR>
cuius defectus ieiunos colligit ignes.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>&nbsp;&nbsp;&nbsp;&nbsp;&nbsp;455</font><BR>
Ille ubi collegit flammas iacit et simul ictu<BR>
materiam accendit cogitque liquescere secum.<BR>
Haud equidem mirum, &lt;in> facie quae cernimus extra,<BR>
si lenitur opus, restat: magis uritur illic<BR>
sollicitatque magis vicina incendia saxum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>460</font><BR>
certaque venturae praemittit pignora flammae.<BR>
Nam simul atque movet viris turbamque minatur,<BR>
diffugit extemploque solum trahit: ictaque ramis<BR>
et grave sub terra murmur demonstrat et ignis.<BR>
Tum pavidum fugere et sacris concedere rebus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>465</font><BR>
par rere: e tuto speculaberis omnia collis.<BR>
Nam subito effervent onerosa incendia raptis,<BR>
accensae subeunt moles truncaeque ruinae<BR>
provolvont atque atra sonant examina harenae.<BR>
Illinc incertae facies hominumque figurae:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>470</font><BR>
pars lapidum domita, stanti pars robora pugnae<BR>
nec recipit flammas; hinc defessus anhelat<BR>
atque aperit se hosti, decrescit spiritus illic -<BR>
haud aliter quam cum leto devicta tropaeo<BR>
prona iacet campis acies et castra sub ipsa.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>475</font><BR>
Tum si quis lapidum summo pertabuit igni,<BR>
asperior sopito et quaedam sordida faex est,<BR>
qualem purgato cernes desidere ferro.<BR>
Verum ubi paulatim exsiluit sublata caducis<BR>
congeries saxis, angusto vertice surgens,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>480</font><BR>
sic veluti in fornace lapis torretur et omnis<BR>
exustus penitus venis subit altius umor,<BR>
amissis opibus levis et sine pondere pumex<BR>
excutitur, liquor ille magis fervere magisque<BR>
fluminis in speciem mitis procedere tandem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>485</font><BR>
incipit ac primis demittit collibus undas.<BR>
Illae paulatim bis sena in milia pergunt,<BR>
quippe nihil revocat, curvis nihil ignibus obstat,<BR>
nulla tenet (frustra) moles, simul omnia pugnant:<BR>
nunc silvas rupesque notant haec tela, solumque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>490</font><BR>
ipsum adiutat opus facilesque sibi induit amnis.<BR>
Quod si forte cavis cunctatus vallibus haesit<BR>
(utpote inaequalis volvens perpascitur agros),<BR>
ingeminant fluctus et stantibus increpat undis;<BR>
sicut cum rapidum turbo mare cernulus aestu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>495</font><BR>
ac primum tenuis imas agit, ulteriores<BR>
progrediens late diffunditur et succernens.<BR>
Flumina consistunt ripis ac frigore durant<BR>
paulatimque ignes coeunt ac flammea massis<BR>
exuitur facies: tum prima ut quaeque rigescit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>500</font><BR>
effumat moles atque ipso pondere tracta<BR>
volvitur ingenti strepitu praecepsque sonanti<BR>
cum solido inflicta est, pulsatos dissipat ignes<BR>
et qua disclusa est, candenti robore fulget.<BR>
Emicat examen plagis, ardentia saxa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>505</font><BR>
(scintillas procul ecce vides, procul esse ruentis)<BR>
incolumi fervore cadunt, fert impetus ignes,<BR>
Symaethi quondam ut ripas traiecerit amnis;<BR>
vix iunctis quisquam fixo dimoverit illas,<BR>
vicenos persaepe dies iacet obruta moles.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>510</font><BR>
Sed frustra certis disponere singula causis<BR>
temptamus, si firma manet tibi fabula mendax,<BR>
materiam ut credas aliam fluere igne, favillae<BR>
flumina proprietate simul concrescere, sive<BR>
commixtum lento flagrare bitumine sulpur:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>515</font><BR>
nam posse exusto cretam quoque robore fundi<BR>
et figulos huic esse fidem, dein frigoris usu<BR>
duritiem revocare suam et constringere venas.<BR>
Sed signum commune leve est atque irrita causa<BR>
quae trepidat: certo verum tibi pignore constat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>520</font><BR>
Nam velut arguti natura est aeris et igni<BR>
cum domitum est, constans eademque et robore salvo<BR>
ultraque ut possis aeris cognoscere portam.<BR>
haud aliter lapis ille tenet, seu forte madentes<BR>
effluit in flammas sive est securus ab illis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>525</font><BR>
conservatque notas nec voltum perdidit ignis.<BR>
Quin etiam alternans multis color ipse fefellit<BR>
aut odor aut levitas: putris magis ille magisque,<BR>
una operis facies eadem perque omnia terra est.<BR>
Nec tamen infitior lapides ardescere certos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>530</font><BR>
interius furere accensos: haec propria virtus.<BR>
Quin ipsis quaedam Siculi cognomina saxis<BR>
imposuere firdicas et iam ipso nomine signant<BR>
fusilis esse notae: numquam tamen illa liquescunt,<BR>
quamvis materies foveat sucosior intus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>535</font><BR>
ni penitus venae fuerint commissa molari.<BR>
Quod si quis lapidis miratur fusile robur,<BR>
cogitet obscuri verissima dicta libelli,<BR>
Heraclite tui: nihil insuperabile gigni<BR>
omnia quae rerum natura semina iacta.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>540</font><BR>
Sed nimium hoc mirum. Densissima corpora saepe<BR>
et solido vicina tamen compescimus igni.<BR>
Non animos aeris flammis succumbere cernis?<BR>
Lentitiem plumbi non exuit ipsaque ferri<BR>
materies praedura tamen subvertitur igni&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>545</font><BR>
spissaque suspensis fornacibus aurea saxa<BR>
exsudant pretium? Et quaedam fortasse profundo<BR>
incomperta iacent similique obnoxia sorti.<BR>
Nec locus ingenio est, oculi te iudice vincent.<BR>
Nam lapis ille riget praeclususque ignibus obstat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>550</font><BR>
si parvis torrere velis caeloque patenti;<BR>
candenti pressoque agedum fornace coerce:<BR>
nec sufferre potest nec saevom durat in hostem,<BR>
vincitur et solvit vires captusque liquescit.<BR>
Quae maiora putas autem tormenta movere&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>555</font><BR>
posse manu? Quae tanta putas incendia nostris<BR>
sustentare opibus, quantis fornacibus Aetna<BR>
uritur? A, sacro numquam non fertilis igni &lt;est>,<BR>
sed non qui nostro fervet moderatior usu,<BR>
sed caelo propiore et quali Iuppiter ipse&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>560</font><BR>
armatus flamma est: his viribus additur ingens<BR>
spiritus adstrictis elisus faucibus, ut cum<BR>
fabriles operae rudibus contendere massis<BR>
festinant, ignes quatiunt follesque trementes<BR>
exanimant pressoque instigant agmine ventum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>565</font><BR>
Haec operis forma est, sic nobilis uritur Aetna:<BR>
terra foraminibus vires trahit, urget in artum<BR>
spiritus incendi, vivit per maxima saxa.<BR>
Magnificas laudes operosaque visere templa,<BR>
divitiis hominum aut sacras memorare vetustas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>570</font><BR>
traducti maria et terras per proxima fatis<BR>
currimus atque avidi veteris mendacia famae<BR>
eruimus cunctasque libet percurrere gentes.<BR>
Nunc iuvat Ogygiis circumdata moenia Thebis<BR>
cernere, quae fratres (ille impiger, ille canorus),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>575</font><BR>
codere, felicesque alieno intersumus aevo -<BR>
invitata piis nunc carmine saxa lyraque,<BR>
nunc gemina ex uno fumantia saxa vapore<BR>
miramur septemque duces raptumque profundo.<BR>
Detinet Eurotas illic et Sparta Lycurgi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>580</font><BR>
et sacer in bellum numerus, sua turba, trecenti;<BR>
nunc hic Cecropiae variis spectantur Athenae<BR>
carminibus gaudentque soli victrice Minerva:<BR>
excidit hic reduci quondam tibi, perfide Theseu,<BR>
candida sollicito praemittere vela parenti;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>585</font><BR>
tu quoque Athenarum carmen, iam nobile sidus,<BR>
Erigone; sedes vestra est: Philomela canoris<BR>
evocat in silvis et tu, soror, hospita tectis<BR>
acciperis, solis Tereus ferus exsulat agris.<BR>
Miramur Troiae cineres et flebile victis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>&nbsp;&nbsp;&nbsp;&nbsp;&nbsp;590</font><BR>
Pergamon exstinctosque suo Phrygas Hectore; parvom<BR>
conspicimus magni tumulum ducis: hic et Achilles<BR>
impiger et victus magni iacet Hectoris ultor.<BR>
Quin etiam Graiae fixos tenuere tabellae<BR>
signave: nunc Paphiae rorantes arte capilli&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>595</font><BR>
sub truce nunc parvi ludentes Colchide nati,<BR>
nunc tristes circa subiecta altaria cervae<BR>
velatusque pater, nunc gloria viva Myronis<BR>
et iam mille manus operum turbaeque morantur.<BR>
Haec visenda putas terrae dubiusque marisque:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>600</font><BR>
artificis naturae ingens opus aspice, nulla<BR>
cum tanta humanis rebus spectacula cernes,<BR>
praecipueque vigil, fervens ubi Sirius ardet.<BR>
Insequitur miranda tamen sua fabula montem,<BR>
nec minus ille pio quamquam sors nobilis ignis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>605</font><BR>
Nam quondam ruptis excanduit Aetna cavernis<BR>
et velut eversis penitus fornacibus ignes<BR>
evecta in longum lapidis fervoribus unda,<BR>
haud aliter quam cum saevo Iove fulgurat aether<BR>
et nitidum obscura caelum caligine torquet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>610</font><BR>
Ardebant agris segetes et mitia cultu<BR>
iugera, cum dominis silvae collesque ruebant.<BR>
Vix, dum castra putant hostem movisse, tremebant,<BR>
et iam finitimae portas evaserat urbis.<BR>
Tum vero ut cuique est animus viresque rapinae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>615</font><BR>
tutari conantur opes: gemit ille sub auro,<BR>
colligit ille arma et stulta cervice reponit,<BR>
defectum raptis illum sua carmina tardant,<BR>
hic velox nimio properat sub pondere pauper,<BR>
et quod cuique fuit cari, fugit ipse sub illo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>620</font><BR>
Sed non incolumis dominum sua praeda secuta est:<BR>
cunctantis vorat ignis et undique torret avaros,<BR>
consequitur fugisse ratis et praemia captis<BR>
concrepat ac nullis parsura incendia pascunt<BR>
vel solis parsura piis. Namque optima proles&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>625</font><BR>
Amphion fraterque pari sub munere sortis,<BR>
cum iam vicinis streperent incendia tectis,<BR>
aspiciunt pigrumque patrem matremque senemque<BR>
eheu defessos posuisse in limine membra.<BR>
Parcite, avara manus, dicens attollere praedas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>630</font><BR>
illis divitiae solae materque paterque:<BR>
hanc rapies praedam mediumque exire per ignem<BR>
ipso dante fidem properant. O maxima rerum<BR>
et merito pietas homini tutissima virtus.<BR>
Erubuere pios iuvenes attingere flammae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>635</font><BR>
et quacumque ferunt illi vestigia, cedunt.<BR>
Felix illa dies, illa est innoxia terra.<BR>
Dextra saeva tenet laevaque incendia: fertur<BR>
ille per obliquos ignis fraterque triumphans,<BR>
tutus uterque pio sub pondere: suspicit illa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>640</font><BR>
et circa geminos avidus sibi temperat ignis.<BR>
Incolumes abeunt tandem et sua numina secum<BR>
salva ferunt. Illos mirantur carmina vatum,<BR>
illos seposuit claro sub nomine Ditis<BR>
nec sanctos iuvenes attingunt sordida fata,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>645</font><BR>
sed curae cessere domus et iura Piorum.</FONT></BLOCKQUOTE></BLOCKQUOTE><P>
<HR> <HR> <TABLE BORDER=0 CELLSPACING=15 CELLPADDING=0 ALIGN=Center> <TR> <TD> <A HREF="misc.html">The Miscellany</A> <TD> <a href="index.html">The Latin Library</A> <TD> <a href="classics.html">The Classics Homepage</A> </TABLE> </BODY> </HTML> 