<html>
	<head>
		<title>
			Plautus: Persa
		</title>
		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>
<p class=pagehead>T. MACCI PLAVTI PERSA</p>

<p class=border></p>

<p>
<b>PERSONAE</B>
</p>

<p>
<b>TOXILVS SERVVS</B><br>
<b>SAGARISTIO SERVVS</B><br>
<b>SATVRIO PARASITVS</B><br>
<b>SOPHOCLIDISCA ANCILLA</B><br>
<b>LEMNISELENIS MERETRIX</B><br>
<b>PAEGNIVM PVER</B><br>
<b>VIRGO</B><br>
<b>DORDALVS LENO</B>
</p>

<p>
<b>ARGVMENTVM</B>
</p>

<p>
<b>P</B>rofecto domino suos amores Toxilus<br>
<b>E</B>mit atque curat, leno ut emittat manu;<br>
<b>R</B>aptamque ut emeret de praedone virginem<br>
<b>S</B>ubornata suadet sui parasiti filia.<br>
<b>A</B>tque ita intricatum ludit potans Dordalum.
</P>

<p class=shortborder></p>

<p>
<b>ACTVS I</B>
</p>

<p>
<b>I.i</B><br>
<b>TOXILVS</B> Qui amans egens ingressus est princeps in Amoris vias,<br>
superavit aerumnis suis aerumnas Herculi.<br>
nam cum leone, cum excetra, cum cervo, cum apro Aetolico,<br>
cum avibus Stymphalicis, cum Antaeo deluctari mavelim,<br>
quam cum Amore: ita fio miser quaerendo argento mutuo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
5<br>
nec quicquam nisi 'non est' sciunt mihi respondere quos rogo.<br>
<b>SAGARISTIO</B> Qui ero suo servire volt bene servos servitutem,<br>
ne illum edepol multa in pectore suo conlocare oportet,<br>
quae ero placere censeat praesenti atque apsenti suo.<br>
ego neque lubenter servio neque satis sum ero ex sententia,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
10<br>
sed quasi lippo oculo me erus meus manum apstinere hau quit tamen,<br>
quin mi imperet, quin me suis negotiis praefulciat.<br>
<b>TOX.</B> Quis illic est qui contra me astat? <b>SAG.</B> Quis hic
est qui sic contra me astat?<br>
<b>TOX.</B> Similis est Sagaristionis. <b>SAG.</B> Toxilus hic quidem
meus amicust.<br>
<b>TOX.</B> Is est profecto. <b>SAG.</B> Eum esse opinor. <b>TOX.</B>
Congrediar. <b>SAG.</B>&nbsp;&nbsp;&nbsp;&nbsp;&nbsp; 15<br>
&nbsp;&nbsp;&nbsp;&nbsp; Contra adgredibor.<br>
<b>TOX.</B> O Sagaristio, di ament te. <b>SAG.</B> O Toxile, dabunt
di quae exoptes.<br>
ut vales? <b>TOX.</B> Vt queo. <b>SAG.</B> Quid agitur? <b>TOX.</B>
Vivitur.<br>
<b>SAG.</B> Satin ergo ex sententia? <b>TOX.</B> Si eveniunt quae exopto,
satis.<br>
<b>SAG.</B> Nimis stulte amicis utere. <b>TOX.</B> Quid iam? <b>SAG.</B>
Imperare oportet.<br>
<b>TOX.</B> Mihi quidem tu iam eras mortuos, quia non te visitabam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
20<br>
<b>S.</B> Negotium edepol&#151; <b>T.</B> Ferreum fortasse? <b>S.</B> Plusculum
annum<br>
fui praeferratus apud molas tribunus vapularis.<br>
<b>TOX.</B> Vetus iam istaec militiast tua. <b>SAG.</B> Satin tu usque
valuisti? <b>TOX.</B><br>
&nbsp;&nbsp;&nbsp;&nbsp; Hau probe.<br>
<b>SAG.</B> Ergo edepol palles. <b>TOX.</B> Saucius factus sum in Veneris
proelio:<br>
sagitta Cupido cor meum transfixit. <b>SAG.</B> Iam servi hic amant?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
25<br>
<b>TOX.</B> Quid ego faciam? disne advorser? quasi Titani cum eis belligerem<br>
quibus sat esse non queam?<br>
<b>SAG.</B> Vide modo, ulmeae catapultae tuom ne transfigant latus.<br>
<b>TOX.</B> Basilice agito eleutheria.<br>
<b>SAG.</B> Quid iam? <b>TOX.</B> Quia erus peregri est. <b>SAG.</B>
Ain tu,&nbsp;&nbsp;&nbsp;&nbsp;&nbsp;&nbsp;&nbsp; 29a<br>
peregri est? <b>TOX.</B> Si tu tibi bene esse<br>
pote pati, veni: vives mecum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
30a<br>
basilico accipiere victu.<br>
<b>SAG.</B> Vah, iam scapulae pruriunt, quia te istaec audivi loqui.<br>
<b>TOX.</B> Sed hoc me unum excruciat. <b>SAG.</B> Quidnam id est?<br>
<b>TOX.</B> Haec dies summa hodie est, mea amica sitne libera,<br>
an sempiternam servitutem serviat. <b>SAG.</B> Quid nunc vis ergo?&nbsp;&nbsp;&nbsp;&nbsp;&nbsp;
34a<br>
<b>TOX.</B> &lt;Facere ami>cum tibi me potis es sempiternum. <b>SAG.</B>
Quem ad modum?<br>
<b>TOX.</B> Vt mihi des nummos sescentos, quos pro capite illius pendam,<br>
quos continuo tibi reponam in hoc triduo, aut quadriduo.<br>
age fi benignus, subveni.<br>
<b>SAG.</B> Qua confidentia rogare tu a med argentum tantum audes,<br>
impudens? quin si egomet totus veneam, vix recipi potis est&nbsp;&nbsp;&nbsp;&nbsp;&nbsp;
40<br>
quod tu me rogas; nam tu aquam a pumice nunc postulas,<br>
qui ipsus sitiat. <b>TOX.</B> Sicine hoc te mihi facere? <b>SAG.</B>
Quid faciam?<br>
<b>&nbsp;&nbsp;&nbsp;&nbsp; TOX.</B> Rogas?<br>
alicunde exora mutuom. <b>SAG.</B> Tu fac idem quod rogas me.<br>
<b>TOX.</B> Quaesivi, nusquam repperi. <b>SAG.</B> Quaeram equidem,
si quis credat.<br>
<b>TOX.</B> Nempe habeo in mundo. <b>SAG.</B> Si id domi esset mihi,
iam pollicerer:&nbsp;&nbsp;&nbsp; 45<br>
hoc meumst ut faciam sedulo. <b>TOX.</B> Quidquid erit, recipe te ad
me.<br>
quaere tamen, ego item sedulo. <b>SAG.</B> Si quid erit, &lt;te fac>iam
ut scias.<br>
<b>TOX.</B> *** obsecro te resecro&lt;que>, operam da hanc mihi<br>
fidelem. <b>SAG.</B> Ah, odio me enicas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
48a<br>
<b>TOX.</B> Amoris vitio, non meo, nunc tibi morologus fio.<br>
<b>SAG.</B> At pol ego aps te concessero.&#151; <b>TOX.</B> Iamne abis?
bene ambulato.<br>
sed recipe quam primum potes, cave fuas mi in quaestione.<br>
usque ero domi, dum excoxero lenoni malam &lt;rem magnam>.&#151;
</p>

<p>
<b>I.ii</B><br>
<b>SATVRIO</B> Veterem atque antiquom quaestum maio&lt;rum meum><br>
servo atque obtineo et magna cum cura colo.<br>
nam numquam quisquam meorum maiorum fuit,&nbsp;&nbsp;&nbsp;&nbsp;&nbsp;
55<br>
quin parasitando paverint ventres suos:<br>
pater, avos, proavos, abavos, atavos, tritavos<br>
quasi mures semper edere alienum cibum,<br>
neque edacitate eos quisquam poterat vincere;<br>
atque eis cognomentum erat duris Capitonibus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
60<br>
unde ego hunc quaestum optineo et maiorum locum.<br>
neque quadrupulari me volo, neque enim decet<br>
sine meo periclo ire aliena ereptum bona,<br>
neque illi qui faciunt mihi placent. planen loquor?<br>
nam publicae rei causa quicumque id facit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
65<br>
magis quam sui quaesti, animus induci potest,<br>
eum esse civem et fidelem et bonum.<br>
sed * * *<br>
si legirupam qui damnet, det in publicum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
68a<br>
dimidium; atque etiam in ea lege adscribier:<br>
ubi quadrupulator quempiam iniexit manum,<br>
tantidem ille illi rursus iniciat manum,<br>
ut aequa parti prodeant ad tris viros:<br>
si id fiat, ne isti faxim nusquam appareant,<br>
qui hic albo rete aliena oppugnant bona.<br>
sed sumne ego stultus, qui rem curo publicam,&nbsp;&nbsp;&nbsp; 75<br>
ubi sint magistratus, quos curare oporteat?<br>
nunc huc intro ibo, visam hesternas reliquias,<br>
quierintne recte necne, num afuerit febris,<br>
opertaen fuerint, ne quis obreptaverit.<br>
sed aperiuntur aedes, remorandust gradus.&nbsp;&nbsp;&nbsp;&nbsp;&nbsp;
80
</p>

<p>
<b>I.iii</B><br>
<b>TOXILVS</B> Omnem rem inveni, ut sua sibi pecunia<br>
hodie illam faciat leno libertam suam.<br>
sed eccum parasitum, quoius mi auxilio est opus.<br>
simulabo quasi non videam: ita alliciam virum.<br>
curate istic vos atque adproperate ocius,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
85<br>
ne mihi morae sit quicquam, ubi ego intro advenero.<br>
commisce mulsum, struthea ~ coluthequam appara,<br>
bene ut in scutris concaleat, et calamum inice.<br>
iam pol ille hic aderit, credo, congerro meus.<br>
<b>SAT.</B> Me dicit, euge. <b>TOX.</B> Lautum credo e balineis&nbsp;&nbsp;&nbsp;&nbsp;&nbsp;&nbsp;
90<br>
iam hic adfuturum. <b>SAT.</B> Vt ordine omnem rem tenet.<br>
<b>TOX.</B> Collyrae facite ut madeant et colyphia,<br>
ne mihi incocta detis. <b>SAT.</B> Rem loquitur meram.<br>
nihili sunt crudae, nisi quas madidas gluttias;<br>
tum nisi cremore crassost ius collyricum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
95<br>
nihilist, macrum illud epicrocum pellucidum:<br>
quasi ~iuream esse ius decet collyricum.<br>
nolo in vesicam quod eat, in ventrem volo.<br>
<b>TOX.</B> Prope me hic nescio quis loquitur. <b>SAT.</B> O mi Iuppiter<br>
terrestris, te coepulonus compellat tuos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
100<br>
<b>TOX.</B> O Saturio, opportune advenisti mihi.<br>
<b>SAT.</B> Mendacium edepol dicis, atque haud te decet:<br>
nam essurio venio, non advenio saturio.<br>
<b>TOX.</B> At edes, nam iam intus ventris fumant focula.<br>
calefieri iussi reliquias. <b>SAT.</B> Pernam quidem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
105<br>
ius est adponi frigidam postridie.<br>
<b>TOX.</B> Ita fieri iussi. <b>SAT.</B> Ecquid hallecis? <b>TOX.</B>
Vah, rogas?<br>
<b>SAT.</B> Sapis multum ad genium. <b>TOX.</B> Sed &lt;tu>, ecquid
meministi, here<br>
qua de re ego tecum mentionem feceram?<br>
<b>SAT.</B> Memini: ut murena et conger ne calefierent;&nbsp;&nbsp;&nbsp;&nbsp;
110<br>
nam nimio melius oppectuntur frigida.<br>
sed quid cessamus proelium committere?<br>
dum mane est, omnis esse mortalis decet.<br>
<b>TOX.</B> Nimis paene manest. <b>SAT.</B> Mane quod tu occeperis<br>
negotium agere, id totum procedit diem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
115<br>
<b>TOX.</B> Quaeso animum advorte hoc. iam heri narravi tibi<br>
tecumque oravi, ut nummos sescentos mihi<br>
dares utendos mutuos. <b>SAT.</B> Memini et scio,<br>
et te me orare et mihi non esse quod darem.<br>
nihili parasitus est, cui argentum domi est:&nbsp;&nbsp;&nbsp;&nbsp;&nbsp;&nbsp;&nbsp;
120<br>
lubido extemplo coeperest convivium,<br>
tuburcinari de suo, si quid domi est.<br>
cynicum esse egentem oportet parasitum probe:<br>
ampullam, strigilem, scaphium, soccos, pallium,<br>
marsuppium habeat, inibi paullum praesidi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
125<br>
qui familiarem suam vitam oblectet modo.<br>
<b>TOX.</B> Iam nolo argentum: filiam utendam tuam<br>
mihi da. <b>SAT.</B> Numquam edepol cuiquam etiam utendam dedi.<br>
<b>TOX.</B> Non ad istuc quod tu insimulas. <b>SAT.</B> Quid eam vis?
<b>TOX.</B>
Scies.<br>
quia forma lepida et liberali est. <b>SAT.</B> Res itast.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
130<br>
<b>TOX.</B> Hic leno neque te novit neque gnatam tuam.<br>
<b>SAT.</B> Me ut quisquam norit, nisi ille qui praebet cibum?<br>
<b>TOX.</B> Ita est. hoc tu mihi reperire argentum potes.<br>
<b>SAT.</B> Cupio hercle. <b>TOX.</B> Tum tu me sine illam vendere.<br>
<b>SAT.</B> Tun illam vendas? <b>TOX.</B> Immo alium adlegavero&nbsp;&nbsp;&nbsp;&nbsp;&nbsp;
135<br>
qui vendat, qui esse se peregrinum praedicet.<br>
sicut istic leno non sex menses Megaribus<br>
huc est cum commigravit. <b>SAT.</B> Pereunt reliquiae.<br>
posterius istuc tamen potest. <b>TOX.</B> Scin quam potest?<br>
numquam hercle hodie hic prius edes, ne frustra sis,&nbsp;&nbsp;&nbsp;&nbsp;&nbsp;&nbsp;
140<br>
quam te hoc facturum quod rogo adfirmas mihi;<br>
atque nisi gnatam tecum huc iam quantum potest<br>
adducis, exigam hercle ego te ex hac decuria.<br>
quid nunc? quid est? quin dicis quid facturus sis?<br>
<b>SAT.</B> Quaeso hercle me quoque etiam vende, si lubet,&nbsp;&nbsp;&nbsp;&nbsp;&nbsp;&nbsp;
145<br>
dum saturum vendas. <b>TOX.</B> Hoc, si facturu's, face.<br>
<b>SAT.</B> Faciam equidem quae vis. <b>TOX.</B> Bene facis. propera,
abi domum;<br>
praemonstra docte, praecipe astu filiae,<br>
quid fabuletur: ubi se natam praedicet,<br>
qui sibi parentes fuerint, unde surpta sit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
150<br>
sed longe ab Athenis esse se gnatam autumet;<br>
et ut adfleat, cum ea memoret. <b>SAT.</B> Etiam tu taces?<br>
ter tanto peior ipsa est quam illam tu esse vis.<br>
<b>TOX.</B> Lepide hercle dicis. sed scin quid facias? cape<br>
tunicam atque zonam, et chlamydem adferto et causeam,&nbsp;&nbsp;&nbsp;&nbsp;&nbsp;&nbsp;
155<br>
quam ille habeat qui hanc lenoni huic vendat. <b>SAT.</B> Eu, probe.<br>
<b>TOX.</B> Quasi sit peregrinus. <b>SAT.</B> Laudo. <b>TOX.</B> Et
tu gnatam tuam<br>
ornatam adduce lepide in peregrinum modum.<br>
<b>SAT.</B> Pothen ornamenta? <b>TOX.</B> Abs chorago sumito;<br>
dare debet: praebenda aediles locaverunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
160<br>
<b>SAT.</B> Iam faxo hic aderunt. sed ego nihil horunc scio.<br>
<b>TOX.</B> Nihil hercle vero. nam ubi ego argentum accepero,<br>
continuo tu illam a lenone adserito manu.<br>
<b>SAT.</B> Sibi habeat, si non extemplo ab eo abduxero.&#151;<br>
<b>TOX.</B> Abi et istuc cura. interibi ego puerum volo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
165<br>
mittere ad amicam meam, ut habeat animum bonum,<br>
me esse effecturum &lt;hoc> hodie. nimis longum loquor.&#151;
</P>

<p class=shortborder></p>

<p>
<b>ACTVS II</B>
</p>

<p>
<b>II.i</B><br>
<b>SOPHOCLIDISCA</B> Satis fuit indoctae, immemori, insipienti dicere
totiens.<br>
nimis tandem me quidem pro barda et pro rustica reor habitam esse aps
te.<br>
quamquam ego vinum bibo, at mandata non consuevi simul bibere una.&nbsp;&nbsp;&nbsp;&nbsp;&nbsp;
170<br>
me quidem iam satis tibi spectatam censebam esse et meos mores.<br>
nam equidem te iam sector quintum hunc annum, quom interea, credo,<br>
ovis si in ludum iret, potuisset iam fieri ut probe litteras sciret,<br>
quom interim tu meum ingenium fans atque infans nondum etiam edidicisti.<br>
potin ut taceas? potin ne moneas?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
175<br>
memini et scio et calleo et commemini.<br>
amas pol misera: id tuos scatit animus.<br>
ego istuc placidum tibi ut sit faciam.<br>
<b>LEMNISELENIS</B> Miser est qui amat.&#151; <b>SOPH.</B> Certo is quidem
nihilist,<br>
qui nil amat: quid ei homini opus vita est?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
180<br>
ire decet me, ut erae opsequens fiam, libera ea opera ocius ut sit.<br>
conveniam hunc Toxilum: eius auris, quae mandata sunt, onerabo.
</p>

<p>
<b>II.ii</B><br>
<b>TOXILVS</B> Satin haec tibi sunt plana et certa? satin haec meministi
et tenes?<br>
<b>PAEGNIVM</B> Melius quam tu qui docuisti. <b>TOX.</B> Ain vero,
verbereum caput?<br>
<b>P.</B> Aio enim vero. <b>T.</B> Quid ergo dixi? <b>P.</B> Ego recte
apud illam dixero.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
185<br>
<b>TOX.</B> Non edepol scis. <b>PAEG.</B> Da hercle pignus, ni omnia
memini et scio,<br>
et quidem si scis tute, quot hodie habeas digitos in manu.<br>
<b>TOX.</B> Egon dem pignus tecum? <b>PAEG.</B> Audacter, si lubido
est perdere.<br>
<b>T.</B> Bona pax sit potius. <b>P.</B> Tum tu igitur sine me ire.
<b>T.</B>
Et iubeo et sino;<br>
sed ita volo te ire, ut domi sis, cum ego te esse illi censeam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
190<br>
<b>PAEG.</B> Faciam. <b>TOX.</B> Quo ergo is nunc? <b>PAEG.</B> Domum:
uti domi sim, quom<br>
&nbsp;&nbsp;&nbsp;&nbsp; illi censeas.<br>
<b>TOX.</B> Scelus tu pueri es, atque ob istanc rem ego aliqui te peculiabo.<br>
<b>PAEG.</B> Scio fide hercle erili ut soleat impudicitia opprobrari<br>
nec subigi queantur umquam, ut pro ea fide habeant iudicem.<br>
<b>T.</B> Abi modo. <b>P.</B> Ego laudabis faxo. <b>T.</B> Sed has
tabellas, Paegnium,&nbsp;&nbsp;&nbsp;&nbsp; 195<br>
ipsi Lemniseleni fac des et quae iussi nuntiato.<br>
<b>SOPH.</B> Cesso ire ego quo missa sum?<br>
<b>P.</B> Eo ego. <b>T.</B> I sane. ego domum ibo. face rem hanc cum
cura geras.<br>
vola curriculo.&#151; <b>PAEG.</B> Istuc marinus passer per circum solet.<br>
illic hinc abiit intro huc. sed quis haec est quae med advorsum incedit?&nbsp;&nbsp;&nbsp;&nbsp;
200<br>
<b>S.</B> Paegnium hic quidem est. <b>P.</B> Sophoclidisca haec peculiarest
eius<br>
quo ego sum missus. <b>S.</B> Nullus esse hodie hoc puero peior perhibetur.<br>
<b>PAEG.</B> Compellabo. <b>SOPH.</B> Commorandust. <b>PAEG.</B> Standumst
apud hanc obieci *<br>
<b>SOPH.</B> Paegnium, deliciae pueri, salve. quid agis? ut vales?<br>
<b>PAEG.</B> Sophoclidisca, di me amabunt. <b>SOPH.</B> Quid me? <b>PAEG.</B>
Vtrum&nbsp;&nbsp;&nbsp;&nbsp; 205<br>
&nbsp;&nbsp;&nbsp;&nbsp;&nbsp; hercle &lt;di volent>;<br>
sed si ut digna es faciant, odio hercle habeant et faciant male.<br>
<b>SOPH.</B> Mitte male loqui. <b>PAEG.</B> Quom ut digna es dico,
bene, non male loquor.<br>
<b>SOPH.</B> Quid agis? <b>PAEG.</B> Feminam scelestam te astans contra
contuor.<br>
<b>SOPH.</B> Certe equidem puerum peiorem quam te novi neminem.<br>
<b>PAEG.</B> Quid male facio aut quoi male dico? <b>SOPH.</B> Quoi
pol cumque&nbsp;&nbsp;&nbsp;&nbsp;&nbsp;&nbsp; 210<br>
&nbsp;&nbsp;&nbsp;&nbsp; occasio est.<br>
<b>PAEG.</B> Nemo homo umquam ita arbitratust. <b>SOPH.</B> At pol
multi esse ita sciunt.<br>
<b>PAEG.</B> Heia. <b>SOPH.</B> Beia. <b>PAEG.</B> Tuo ex ingenio mores
alienos probas.<br>
<b>SOPH.</B> Fateor ego profecto me esse ut decet lenonis familiae.<br>
<b>PAEG.</B> Satis iam dictum habeo. <b>SOPH.</B> Sed quid tu? confitere
ut te autumo?<br>
<b>PAEG.</B> Fatear, si ita sim. <b>SOPH.</B> Iam abi, vicisti. <b>PAEG.</B>
Abi nunciam ergo.&nbsp;&nbsp; 215<br>
<b>&nbsp;&nbsp;&nbsp; SOPH.</B> Hoc mi expedi,<br>
quo agis? <b>PAEG.</B> Quo tu? <b>SOPH.</B> Dic tu. &lt;<b>PAEG.</B>
Dic tu. <b>SOPH.</B>> Prior<br>
&nbsp;&nbsp;&nbsp;&nbsp;&nbsp; rogavi. <b>PAEG.</B> At post scies.<br>
<b>SOPH.</B> Eo ego hinc haud longe. <b>PAEG.</B> Et quidem ego haud
longe &lt;hinc eo>.<br>
<b>&nbsp;&nbsp;&nbsp; SOPH.</B> Quo ergo &lt;is>, scelus?<br>
<b>PAEG.</B> Nisi sciero prius ex te, tu ex me numquam hoc quod rogitas
scies.<br>
<b>SOPH.</B> Numquam ecastor hodie scibis prius quam ex te audivero.<br>
<b>PAEG.</B> Itane est? <b>SOPH.</B> Itane est. <b>PAEG.</B> Mala es.
<b>SOPH.</B>
Scelestu's.&nbsp; 220<br>
<b>&nbsp;&nbsp;&nbsp; PAEG.</B> Decet me. <b>SOPH.</B> Me quidem addecet.<br>
<b>PAEG.</B> Quid ais? certumnest celare, quo iter facias, pessuma?<br>
<b>SOPH.</B> Offirmastin occultare quo te immittas, pessume?<br>
<b>PAEG.</B> Par pari respondes dicto. abi iam, quando ita certa res.<br>
nihili facio scire. valeas. <b>SOPH.</B> Asta. <b>PAEG.</B> At propero.
<b>SOPH.</B>
Et pol ego item.<br>
<b>PAEG.</B> Ecquid habes? <b>SOPH.</B> Ecquid tu? <b>PAEG.</B> Nil
equidem. <b>SOPH.</B>&nbsp;&nbsp;&nbsp;&nbsp; 225<br>
&nbsp;&nbsp;&nbsp;&nbsp; Cedo manum ergo. <b>PAEG.</B> Estne haec manus?<br>
<b>SO.</B> Vbi illa altera est furtifica laeva? <b>PA.</B> Domi eccam.
huc nullam attuli.<br>
<b>SOPH.</B> Habes nescio quid. <b>PAEG.</B> Ne me attrecta, subigitatrix.
<b>SOPH.</B>
Sin<br>
&nbsp;&nbsp;&nbsp;&nbsp; te amo?<br>
<b>PAEG.</B> Male operam locas. <b>SOPH.</B> Qui? <b>PAEG.</B> Quia
enim nihil amas, quom<br>
&nbsp;&nbsp;&nbsp;&nbsp; ingratum amas.<br>
<b>SOPH.</B> Temperi hanc vigilare oportet formulam atque aetatulam,<br>
ne, ubi versicapillus fias, foede semper servias.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
230<br>
tu quidem haud etiam es octoginta pondo. <b>PAEG.</B> At confidentia<br>
illa militia militatur multo magis quam pondere.<br>
atque ego hanc [nunc] operam perdo. <b>SOPH.</B> Quid iam? <b>PAEG.</B>
Quia peritae<br>
&nbsp;&nbsp;&nbsp;&nbsp; praedico.<br>
sed ego cesso. <b>SOPH.</B> Mane. <b>PAEG.</B> Molesta es. <b>SOPH.</B>
Ergo &lt;ero> quoque,<br>
&nbsp;&nbsp;&nbsp;&nbsp; nisi scio,<br>
quo agas te. <b>PAEG.</B> Ad vos. <b>SOPH.</B> Et pol ego ad vos. <b>PAEG.</B>
Quid eo?&nbsp;&nbsp; 235<br>
<b>&nbsp;&nbsp;&nbsp; SOPH.</B> Quid id ad te attinet?<br>
<b>PA.</B> Enim non ibis nunc, vicissim nisi scio. <b>SO.</B> Odiosu's.
<b>PA.</B>
Lubet.<br>
numquam hercle istuc exterebrabis, tu ut sis peior quam ego siem.<br>
<b>SOPH.</B> Malitia certare tecum miseria est. <b>PAEG.</B> Mers tu
mala es.<br>
<b>SO.</B> Quid est quod metuas? <b>PA.</B> Idem istuc quod tu. <b>SO.</B>
Dic ergo ***<br>
[ne hoc cuiquam homini edicerem, omnes muti ut loquerentur prius.]&nbsp;&nbsp;&nbsp;&nbsp;&nbsp;&nbsp;
240<br>
<b>PA.</B> Edictum est magno opere mihi, ne quoiquam hoc homini crederem,<br>
omnes muti ut eloquerentur prius hoc quam ego. <b>SO.</B> At tu hoc
face:<br>
fide data credamus. <b>PAEG.</B> Novi: omnes sunt lenae levifidae,<br>
neque tippulae levius pondust, quam fides lenonia.<br>
<b>SO.</B> Dic amabo. <b>PA.</B> Dic amabo. <b>SO.</B> Nolo ames. <b>PA.</B>
Facile impetras.&nbsp;&nbsp;&nbsp; 245<br>
<b>SOPH.</B> Tecum habeto. <b>PAEG.</B> Et tu hoc taceto. <b>SOPH.</B>
Tacitum erit. <b>PAEG.</B><br>
&nbsp;&nbsp;&nbsp;&nbsp; Celabitur.<br>
<b>SOPH.</B> Toxilo has fero tabellas tuo ero. <b>PAEG.</B> Abi, eccillum
domi.<br>
at ego hanc ad Lemniselenem tuam eram opsignatam abietem.<br>
<b>SOPH.</B> Quid istic scriptum? <b>PAEG.</B> Iuxta tecum, si tu nescis,
nescio;<br>
nisi fortasse blanda verba. <b>SOPH.</B> Abeo. <b>PAEG.</B> Et ego
abiero.&#151;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 250<br>
<b>&nbsp;&nbsp;&nbsp; SOPH.</B> Ambula.&#151;
</p>

<p>
<b>II.iii</B><br>
<b>SAGARISTIO</B> Iovi opulento, incluto,<br>
Ope gnato, supremo, valido, viripotenti,<br>
opes, spes bonas, copias commodanti<br>
*** lubens vitulorque merito,<br>
quia meo amico amiciter hanc commoditatis copiam&nbsp;&nbsp;&nbsp;&nbsp;&nbsp;
255<br>
danunt, argenti mutui ut ei egenti opem adferam;<br>
quod ego non magis somniabam neque opinabar neque censebam,<br>
eam fore mihi occasionem, ea nunc quasi decidit de caelo;<br>
nam erus meus me Eretriam misit, domitos boves ut sibi mercarer,<br>
dedit argentum, nam ibi mercatum dixit esse die septumi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
260<br>
stultus, qui hoc mihi daret argentum, cuius ingenium noverat.<br>
nam hoc argentum alibi abutar: boves, quos emerem, non erant;<br>
nunc et amico prosperabo et genio meo multa bona faciam,<br>
diu quo bene erit, die uno absolvam: tux tax tergo erit meo. non curo.<br>
nunc amico homini boves domitos mea ex crumina largiar.&nbsp;&nbsp;&nbsp;&nbsp;&nbsp;&nbsp;&nbsp;
265<br>
nam id demum lepidumst, triparcos homines, vetulos, avidos, aridos<br>
bene admordere, qui salinum servo obsignant cum sale.<br>
virtus, ubi occasio admonet, dispicere. quid faciet mihi?<br>
verberibus caedi iusserit, compedes impingi? vapulet,<br>
ne sibi me credat supplicem fore: vae illi, nil iam mihi novi&nbsp;&nbsp;&nbsp;&nbsp;
270<br>
offerre potest, quin sim peritus. sed *** Toxili<br>
puerum Paegnium eccum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
271a
</p>

<p>
<b>II.iv</B><br>
<b>PAEGNIVM</B> Pensum meum, quod datumst, confeci. nunc domum propero.
<b>SAG.</B><br>
&nbsp;&nbsp;&nbsp;&nbsp; Mane, etsi properas.<br>
Paegnium, ausculta. <b>PA.</B> Emere oportet, quem tibi oboedire velis.
<b>S.</B>
Asta.<br>
<b>PAEG.</B> Exhibeas molestiam, ut opinor, si quid debeam,<br>
qui nunc sic tamen es molestus. <b>SAG.</B> Scelerate, etiam respicis?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
275<br>
<b>PAEG.</B> Scio ego quid sim aetatis, eo istuc maledictum impune
auferes.<br>
<b>SAG.</B> Vbi Toxilus est tuus erus? <b>PAEG.</B> Vbi illi libet,
neque te consulit.<br>
<b>&nbsp;&nbsp;&nbsp; SAG.</B> Etiam<br>
dicis ubi sit, venefice?<br>
<b>PAEG.</B> Nescio, inquam, ulmitriba tu.<br>
<b>SAG.</B> Male dicis maiori. <b>PAEG.</B> Prior promeritus perpetiare.&nbsp;&nbsp;&nbsp;&nbsp;
280<br>
servam operam, linguam liberam erus iussit med habere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
280a<br>
<b>SAG.</B> Dicisne mi, ubi sit Toxilus? <b>PAEG.</B> Dico ut perpetuo
pereas.<br>
<b>SAG.</B> Caedere hodie tu restibus. <b>PAEG.</B> Tua quidem, cucule,
causa!<br>
non hercle, si os perciderim tibi, metuam, morticine.<br>
<b>SAG.</B> Video ego te: iam incubitatus es. <b>PAEG.</B> Ita sum.
quid id ad te [attinet]?<br>
at non sum, ita ut tu, gratiis. <b>SAG.</B> Confidens. <b>PAEG.</B>
Sum hercle vero.&nbsp;&nbsp;&nbsp;&nbsp; 285<br>
nam ego me confido liberum fore, tu te numquam speras.<br>
<b>SAG.</B> Potin ut molestus ne sies? <b>PAEG.</B> Quod dicis facere
non quis.<br>
<b>SA.</B> Abi in malam rem. <b>PA.</B> At tu domum: nam ibi tibi parata
praestost.<br>
<b>SAG.</B> Vadatur hic me. <b>PAEG.</B> Vtinam vades desint, in carcere
ut sis.<br>
<b>SAG.</B> Quid hoc? <b>PAEG.</B> Quid est? <b>SAG.</B> Etiam, scelus,
male loquere?&nbsp;&nbsp;&nbsp; 290<br>
<b>&nbsp;&nbsp;&nbsp; PAEG.</B> Tandem ut liceat,<br>
quom servos sis, servom tibi male dicere. <b>SAG.</B> Itane? specta<br>
quid dedero. <b>PAEG.</B> Nil, nam nil habes. <b>SAG.</B> Di deaeque
me omnes perdant&#151;<br>
<b>PAEG.</B> Amicus sum, eveniant volo tibi quae optas. <b>SAG.</B>
Atque id fiat,<br>
nisi te hodie, si prehendero, defigam in terram colaphis.<br>
<b>PAEG.</B> Tun me defigas? te cruci ipsum adfigent propediem alii.&nbsp;&nbsp;&nbsp;&nbsp;
295<br>
<b>SAG.</B> Qui te di deaeque&#151; scis quid hinc porro dicturus fuerim,<br>
ni linguae moderari queam. potin abeas? <b>PAEG.</B> Abigis facile.<br>
nam umbra mea iam intus vapulat.&#151; <b>SAG.</B> Vt istunc di deaeque
perdant.<br>
tamquam proserpens bestiast bilinguis et scelestus.<br>
hercle illum abiisse gaudeo. foris aperit, eccere autem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
300<br>
quem convenire maxime cupiebam egreditur intus.
</p>

<p>
<b>II.v</B><br>
<b>TOXILVS</B> Paratum iam esse dicito, unde argentum sit futurum,<br>
iubeto habere animum bonum, dic me illam amare multum;<br>
ubi se adiuvat, ibi me adiuvat. quae dixi ut nuntiares,<br>
satin ea tenes? <b>SOPHOCLIDISCA</B> Magis calleo quam aprugnum callum&nbsp;&nbsp;&nbsp;
305<br>
&nbsp;&nbsp;&nbsp;&nbsp; callet.&#151;<br>
<b>TOX.</B> Propera, abi domum. *** <b>SAG.</B> Nunc ego huic graphice
facetus fiam.<br>
subnixis alis me inferam atque amicibor gloriose.<br>
<b>TOX.</B> Sed quis hic ansatus ambulat? <b>SAG.</B> Magnifice conscreabor.<br>
<b>TOX.</B> Sagaristio hic quidemst. quid agitur, Sagaristio? ut valetur?<br>
ecquid, quod mandavi tibi, ~estne in te speculae? <b>SAG.</B> Adito.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
310<br>
videbitur. factum volo. venito. promoneto.<br>
<b>TOX.</B> Quid hoc hic in collo tibi tumet? <b>SAG.</B> Vomicast,
pressare parce;<br>
nam ubi qui mala tangit manu, dolores cooriuntur.<br>
<b>TOX.</B> Quando istaec innatast tibi? <b>SAG.</B> Hodie. <b>TOX.</B>
Secari iubeas.<br>
<b>SAG.</B> Metuo, ne immaturam secem, ne exhibeat plus negoti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
315<br>
<b>TOX.</B> Inspicere morbum tuom lubet. <b>SAG.</B> Ah ah, abi atque
cave sis<br>
a cornu. <b>TOX.</B> Quid iam? <b>SAG.</B> Quia boves bini hic sunt
in crumina.<br>
<b>TOX.</B> Emitte sodes, ne enices fame; sine ire pastum.<br>
<b>SAG.</B> Enim metuo, ut possim reicere in bubile, ne vagentur.<br>
<b>TOX.</B> Ego reiciam. habe animum bonum. <b>SAG.</B> Credetur, commodabo.&nbsp;&nbsp;&nbsp;
320<br>
sequere hac sis. argentum hic inest, quod mecum dudum orasti.<br>
<b>TOX.</B> Quid tu ais? <b>SAG.</B> Dominus me bovis mercatum Eretriam
misit.<br>
nunc mi Eretria erit haec tua domus. <b>TOX.</B> Nimis tu facete loquere.<br>
atque ego omne argentum tibi hoc actutum incolume redigam;<br>
nam iam omnes sycophantias instruxi et comparavi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
325<br>
quo pacto ab lenone auferam hoc argentum, <b>SAG.</B> Tanto melior.<br>
<b>TOX.</B> Et mulier ut sit libera atque ipse ultro det argentum.<br>
sed sequere me: ad eam rem usus est tua mihi opera.&#151;<b>SA.</B> Vtere
ut vis.&#151;
</P>

<p class=shortborder></p>

<p>
<b>ACTVS III</B>
</p>

<p>
<b>III.i</B><br>
<b>SATVRIO</B> Quae res bene vortat mi et tibi et ventri meo<br>
perennitatique adeo huic, perpetuo cibus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
330<br>
ut mihi supersit, suppetat, superstitet:<br>
sequere hac, mea gnata, me, cum dis volentibus.<br>
quoi rei opera detur scis, tenes, intellegis;<br>
communicavi tecum consilia omnia.<br>
ea causa ad hoc exemplum te exornavi ego.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
335<br>
venibis tu hodie, virgo. <b>VIRGO</B> Amabo, mi pater,<br>
quamquam libenter escis alienis studes,<br>
tuin ventris causa filiam vendas tuam?<br>
<b>SAT.</B> Mirum quin regis Philippi causa aut Attali<br>
te potius vendam quam mea, quae sis mea.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
340<br>
<b>VIR.</B> Vtrum tu pro ancilla me habes an pro filia?<br>
<b>SAT.</B> Vtrum hercle magis in ventris rem videbitur.<br>
meum, opino, imperiumst in te, non in me tibi.<br>
<b>VIR.</B> Tua istaec potestas est, pater. verum tamen,<br>
quamquam res nostrae sunt, pater, pauperculae,&nbsp;&nbsp;&nbsp;&nbsp;&nbsp;
345<br>
modice et modeste meliust vitam vivere;<br>
nam ad paupertatem si admigrant infamiae,<br>
gravior paupertas fit, fides sublestior.<br>
<b>SAT.</B> Enim vero odiosa es. <b>VIR.</B> Non sum, neque me esse
arbitror,<br>
quom parva natu recte praecipio patri.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
350<br>
nam inimici famam non ita ut natast ferunt.<br>
<b>SAT.</B> Ferant eantque maximam malam crucem;<br>
neque ego inimicitias omnes pluris existimo,<br>
quam mensa inanis nunc si apponatur mihi.<br>
<b>VIR.</B> Pater, hominum immortalis est infamia;&nbsp;&nbsp;&nbsp;&nbsp;&nbsp;&nbsp;&nbsp;
355<br>
etiam tum vivit, cum esse credas mortuam.<br>
<b>SAT.</B> Quid? metuis, ne te vendam? <b>VIR.</B> Non metuo, pater.<br>
verum insimulari nolo. <b>SAT.</B> At nequiquam nevis.<br>
meo modo istuc potius fiet quam tuo<br>
fiat. quae hae res sunt? <b>VIR.</B> Cogita hoc verbum, pater:&nbsp;&nbsp;&nbsp;
360<br>
erus si minatus est malum servo suo,<br>
tametsi id futurum non est, ubi captumst flagrum,<br>
dum tunicas ponit, quanta adficitur miseria!<br>
ego nunc quod non futurumst formido tamen.<br>
<b>SAT.</B> Virgo atque mulier nulla erit quin sit mala,&nbsp;&nbsp;&nbsp;&nbsp;&nbsp;&nbsp;
365<br>
quae praeter sapiet quam placet parentibus.<br>
<b>VIR.</B> Virgo atque mulier nulla erit quin sit mala,<br>
quae reticet, si quid fieri pervorse videt.<br>
<b>SAT.</B> Malo cavere meliust te. <b>VIR.</B> At si non licet<br>
cavere, quid agam? nam ego tibi cautum volo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
370<br>
<b>SA.</B> Malusne ego sum? <b>VI.</B> Non es, neque me dignumst dicere,<br>
verum ei rei operam do, ne alii dicant, quibus licet.<br>
<b>SAT.</B> Dicat quod quisque volt; ego de hac sententia<br>
non demovebor. <b>VIR.</B> At, meo si liceat modo,<br>
sapienter potius facias quam stulte. <b>SAT.</B> Lubet.&nbsp;&nbsp;&nbsp;&nbsp;&nbsp;&nbsp;&nbsp;
375<br>
<b>VIR.</B> Lubere per me tibi licere intellego;<br>
verum lubere hau lubeat, si liceat mihi.<br>
<b>SAT.</B> Futura es dicto oboediens an non patri?<br>
<b>VIR.</B> Futura. <b>SAT.</B> Scis iam tibi quae praecepi? <b>VIR.</B>
Omnia.<br>
<b>SAT.</B> Et ut surrupta fueris? <b>VIR.</B> Docte calleo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
380<br>
<b>SAT.</B> Et qui parentes fuerint? <b>VIR.</B> Habeo in memoria.<br>
necessitate me mala ut fiam facis.<br>
verum videto, me ubi voles nuptum dare,<br>
ne haec fama faciat repudiosas nuptias.<br>
<b>SAT.</B> Tace, stulta. non tu nunc hominum mores vides?&nbsp;&nbsp;&nbsp;&nbsp;&nbsp;
385<br>
quoivis modi hic cum [mala] fama facile nubitur:<br>
dum dos sit, nullum vitium vitio vortitur.<br>
<b>VIR.</B> Ergo istuc facito ut veniat in mentem tibi,<br>
me esse indotatam. <b>SAT.</B> Cave sis tu istuc dixeris.<br>
pol deum virtute dicam et maiorum meum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
390<br>
ne te indotatam dicas, quoi dos sit domi:<br>
librorum eccillum habeo plenum soracum.<br>
si hoc adcurassis lepide, cui rei operam damus,<br>
dabuntur dotis tibi inde sescenti logi,<br>
atque Attici omnes; nullum Siculum acceperis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
395<br>
cum hac dote poteris vel mendico nubere.<br>
<b>VIR.</B> Quin tu me ducis, si quo ducturu's, pater?<br>
vel tu me vende vel face quid tibi lubet.<br>
<b>SAT.</B> Bonum aequomque oras. sequere hac.&#151; <b>VIR.</B> Dicto
sum audiens.&#151;
</p>

<p>
<b>III.ii</B><br>
<b>DORDALVS</B> Quidnam esse acturum hunc dicam vicinum meum,&nbsp;
400<br>
qui mihi iuratust sese hodie argentum dare?<br>
quod si non dederit atque hic dies praeterierit,<br>
ego argentum, ille iusiurandum amiserit.<br>
sed ibi concrepuit foris. quisnam egreditur foras?
</p>

<p>
<b>III.iii</B><br>
<b>TOXILVS</B> Curate isti intus, iam ego domum me recipiam. <b>DOR.</B>
Oh,&nbsp; 405<br>
Toxile, quid agitur? <b>TOX.</B> Oh, lutum lenonium,<br>
commixtum caeno sterculinum publicum,<br>
impure, inhoneste, iniure, inlex, labes popli,<br>
pecuniae accipiter avide atque invide,<br>
procax, rapax, trahax&#151; trecentis versibus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
410<br>
tuas impuritias traloqui nemo potest&#151;<br>
accipin argentum? accipe sis argentum, impudens,<br>
tene sis argentum, etiam tu argentum tenes?<br>
possum te facere ut argentum accipias, lutum?<br>
non mihi censebas copiam argenti fore,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
415<br>
qui nisi iurato mihi nil ausu's credere?<br>
<b>DOR.</B> Sine respirare me, ut tibi respondeam.<br>
vir summe populi, stabulum servitutium,<br>
scortorum liberator, suduculum flagri,<br>
compedium tritor, pistrinorum civitas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
420<br>
perenniserve, lurco, edax, furax, fugax,<br>
cedo sis mi argentum, da mihi argentum, impudens,<br>
possum a te exigere argentum? argentum, inquam, cedo,<br>
quin tu mi argentum reddis? nilne te pudet?<br>
leno te argentum poscit, solida servitus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
425<br>
pro liberanda amica, ut omnes audiant.<br>
<b>TOX.</B> Tace, obsecro hercle. ne tua vox valide valet.<br>
<b>DOR.</B> Referundae ego habeo linguam natam gratiae.<br>
eodem mihi pretio sal praehibetur quo tibi.<br>
nisi me haec defendet, numquam delinget salem.&nbsp;&nbsp;&nbsp; 430<br>
<b>TOX.</B> Iam omitte iratus esse. id tibi suscensui,<br>
quia te negabas credere argentum mihi.<br>
<b>DOR.</B> Mirum quin tibi ego crederem, ut idem mihi<br>
faceres quod partim faciunt argentarii:<br>
ubi quid credideris, citius extemplo a foro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
435<br>
fugiunt quam ex porta ludis cum emissust lepus.<br>
<b>TOX.</B> Cape hoc sis. <b>DOR.</B> Quin das? <b>TOX.</B> Nummi sescenti
hic erunt,<br>
probi, numerati. fac sit mulier libera,<br>
atque huc continuo adduce. <b>DOR.</B> Iam faxo hic erit.<br>
non hercle, quoi nunc hoc dem spectandum, scio.&nbsp;&nbsp;&nbsp;&nbsp;
440<br>
<b>TOX.</B> Fortasse metuis in manum concredere?<br>
<b>DOR.</B> Mirum quin *** [citius iam a foro argentarii<br>
abeunt, quam in cursu rotula circumvortitur.]<br>
<b>TOX.</B> Abi istac travorsis angiportis ad forum;<br>
eadem istaec facito mulier ad me transeat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
445<br>
per hortum. <b>DOR.</B> Iam hic faxo aderit. <b>TOX.</B> At ne propalam.<br>
<b>DOR.</B> Sapienter sane. <b>TOX.</B> Supplicatum cras eat.<br>
<b>DOR.</B> Ita hercle vero.&#151; <b>TOX.</B> Dum stas, reditum oportuit.
</P>

<p class=shortborder></p>

<p>
<b>ACTVS IV</B>
</p>

<p>
<b>IV.i</B><br>
si quam rem accures sobrie aut frugaliter,<br>
solet illa recte sub manus succedere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
450<br>
atque edepol ferme ut quisque rem accurat suam,<br>
sic ei procedit postprincipio, denique<br>
si malus aut nequamst, male res vortunt quas agit,<br>
sin autem frugist, eveniunt frugaliter.<br>
hanc ego rem exorsus sum facete et callide,&nbsp;&nbsp;&nbsp;&nbsp;&nbsp;&nbsp;&nbsp;
455<br>
igitur proventuram bene confido mihi.<br>
nunc ego lenonem ita hodie intricatum dabo,<br>
ut ipsus sese, qua se expediat, nesciat.<br>
Sagaristio, heus, exi atque educe virginem<br>
et istas tabellas, quas consignavi tibi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
460<br>
quas tu attulisti mi ab ero meo usque e Persia.
</p>

<p>
<b>IV.ii</B><br>
<b>SAGARISTIO</B> Numquid moror? <b>TOX.</B> Euge, euge, exornatu's
basilice;<br>
tiara ornatum lepida condecorat schema.<br>
tum hanc hospitam autem crepidula ut graphice decet.<br>
sed satin estis meditati? <b>SAG.</B> Tragici et comici&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
465<br>
numquam aeque sunt meditati. <b>TOX.</B> Lepide hercle adiuvas.<br>
[age, illuc abscede procul e conspectu et tace.<br>
ubi cum lenone me videbis conloqui]<br>
id erit adeundi tempus. nunc agite ite vos.
</p>

<p>
<b>IV.iii</B><br>
<b>DORDALVS</B> Quoi homini di propitii sunt, aliquid obiciunt lucri;&nbsp;&nbsp;&nbsp;
470<br>
nam ego hodie compendi feci binos panes in dies.<br>
ita ancilla mea quae fuit hodie, sua nunc est: argento vicit;<br>
iam hodie alienum cenabit, nil gustabit de meo.<br>
sumne probus, sum lepidus civis, qui Atticam hodie civitatem<br>
maximam maiorem feci atque auxi civi femina?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
475<br>
sed ut ego hodie fui benignus, ut ego multis credidi,<br>
nec satis a quiquam homine accepi: ita prosum credebam omnibus;<br>
nec metuo, quibus credidi hodie, ne quis mi in iure abiurassit:<br>
bonus volo iam ex hoc die esse&#151; quod neque fiet neque fuit.<br>
<b>TOX.</B> Hunc hominem ego hodie in trasennam doctis deducam dolis,&nbsp;&nbsp;&nbsp;&nbsp;
480<br>
itaque huic insidiae paratae sunt probe. adgrediar virum.<br>
quid agis? <b>DOR.</B> Credo. <b>TOX.</B> Vnde agis te, Dordale? <b>DOR.</B>
Credo tibi.<br>
di dent, quae velis. <b>TOX.</B> Eho, an iam manu emisisti mulierem?<br>
<b>D.</B> Credo edepol, credo, inquam, tibi. <b>T.</B> Iam liberta
auctu's? <b>D.</B> Enicas.<br>
quin tibi me dico credere. <b>T.</B> Dic bona fide: iam liberast? <b>D.</B>
Olim.&nbsp;&nbsp;&nbsp;&nbsp;&nbsp; 485-486<br>
i, i ad forum ad praetorem, exquire, siquidem mihi credere non vis.&nbsp;&nbsp;&nbsp;&nbsp;
487<br>
libera, inquam, est: ecquid audis? <b>TOX.</B> At tibi di bene faciant
omnes.<br>
numquam enim posthac tibi nec tuorum quoiquam quod nolis volam.<br>
<b>DOR.</B> Abi, ne iura, satis credo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
490<br>
<b>TOX.</B> Vbi nunc tua libertast? <b>DOR.</B> Apud te. <b>TOX.</B>
Ain, apud mest? <b>DOR.</B><br>
&nbsp;&nbsp;&nbsp;&nbsp;&nbsp; Aio, inquam, apud te est, inquam.<br>
<b>TOX.</B> Ita me di ament, ut ob istam rem tibi multa bona instant
a me.<br>
nam est res quaedam, quam occultabam tibi dicere: nunc eam narrabo,<br>
unde tu pergrande lucrum facias: faciam, ut mei memineris, dum vitam<br>
vivas. <b>DOR.</B> Bene dictis tuis bene facta aures meae auxilium
exposcunt.&nbsp;&nbsp;&nbsp; 495<br>
<b>TOX.</B> Tuom promeritumst, merito ut faciam. et ut me scias esse
ita facturum,<br>
tabellas tene has, pellege. <b>DOR.</B> Istae quid ad me? <b>TOX.</B>
Immo ad te<br>
&nbsp;&nbsp;&nbsp;&nbsp;&nbsp; attinent et tua refert.<br>
nam ex Persia sunt haec allatae mihi a meo ero. <b>D.</B> Quando? <b>T.</B>
Haud dudum.<br>
<b>DOR.</B> Quid istae narrant? <b>TOX.</B> Percontare ex ipsis. ipsae
tibi narrabunt.<br>
<b>DOR.</B> Cedo sane [mihi]. <b>TOX.</B> At clare recitato. <b>DOR.</B>
Tace, dum pellego.&nbsp; 500<br>
<b>&nbsp;&nbsp;&nbsp; TOX.</B> Hau verbum faciam<br>
<b>DOR.</B> Salutem dicit Toxilo Timarchides<br>
et familiae omni. si valetis, gaudeo.<br>
ego valeo recte et rem gero et facio lucrum,<br>
neque istoc redire his octo possum mensibus,<br>
itaque hic est quod me detinet negotium.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
505<br>
Chrysopolim Persae cepere urbem in Arabia,<br>
plenam bonarum rerum atque antiquom oppidum:<br>
ea comportatur praeda, ut fiat auctio<br>
publicitus; ea res me domo expertem facit.<br>
operam atque hospitium ego isti praehiberi volo,&nbsp;&nbsp;&nbsp;&nbsp;&nbsp;
510<br>
qui tibi tabellas adfert. cura quae is volet,<br>
nam is mihi honores suae domi habuit maxumos.<br>
Quid id ad me aut ad meam rem refert, Persae quid rerum gerant<br>
aut quid erus tuos? <b>TOX.</B> Tace, stultiloque; nescis quid te instet
boni<br>
neque quam tibi Fortuna faculam lucrifera adlucere volt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
515<br>
<b>DOR.</B> Quae istaec lucrifera est Fortuna? <b>TOX.</B> Istas, quae
norunt, roga.<br>
ego tantumdem scio quantum tu, nisi quod pellegi prior.<br>
sed, ut occepisti, ex tabellis nosce rem. <b>DOR.</B> Bene me mones.<br>
fac silentium. <b>TOX.</B> Nunc ad illud venies quod refert tua.<br>
<b>DOR.</B> Iste qui tabellas adfert adduxit simul&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
520<br>
forma expetenda liberalem virginem,<br>
furtivam, abductam ex Arabia penitissuma;<br>
eam te volo accurare ut istic veneat.<br>
ac suo periclo is emat qui eam mercabitur:<br>
mancipio neque promittet neque quisquam dabit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
525<br>
probum et numeratum argentum ut accipiat face.<br>
haec cura, et hospes cura ut curetur. vale.<br>
<b>TOX.</B> Quid igitur? postquam recitasti quod erat cerae creditum,<br>
iam mihi credis? <b>DOR.</B> Vbi nunc illest hospes, qui hasce huc
attulit?<br>
<b>TOX.</B> Iam hic credo aderit: arcessivit illam a navi. <b>DOR.</B>
Nil mi opust&nbsp;&nbsp; 530<br>
litibus neque tricis. quam ob rem ego argentum enumerem foras?<br>
nisi mancipio accipio, quid eo mi opus est mercimonio?<br>
<b>TOX.</B> Tacen an non taces? numquam ego te tam esse matulam credidi.<br>
quid metuis? <b>DOR.</B> Metuo hercle vero. sensi ego iam compluriens,<br>
neque mi haud imperito eveniet, tali ut in luto haeream.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
535<br>
<b>TOX.</B> Nil pericli mihi videtur. <b>DOR.</B> Scio istuc, sed metuo
mihi.<br>
<b>TOX.</B> Mea quidem istuc nil refert: tua ego hoc facio gratia,<br>
ut tibi recte conciliandi primo facerem copiam.<br>
<b>DOR.</B> Gratiam habeo. sed te de aliis, quam alios de te suaviust&nbsp;&nbsp;&nbsp;&nbsp;&nbsp;&nbsp;&nbsp;
539-540<br>
fieri doctos. <b>TOX.</B> Ne quis vero ex Arabia penitissuma 541<br>
persequatur. etiam tu illam destinas? <b>DOR.</B> Videam modo<br>
mercimonium. <b>TOX.</B> Aequa dicis. sed optume eccum ipse advenit<br>
hospes ille, qui has tabellas attulit. <b>DOR.</B> Hicinest? <b>TOX.</B>
Hic est.<br>
<b>DOR.</B> Haecine illast furtiva virgo? <b>TOX.</B> Iuxta tecum aeque
scio,&nbsp;&nbsp;&nbsp; 545<br>
nisi quia specie quidem edepol liberalist, quisquis est.<br>
<b>DOR.</B> Sat edepol concinnast facie. <b>TOX.</B> Vt contemptim
carnufex.<br>
taciti contemplemur formam. <b>DOR.</B> Laudo consilium tuom.
</p>

<p>
<b>IV.iv</B><br>
<b>SAGARISTIO</B> Satin Athenae tibi sunt visae fortunatae atque opiparae?<br>
<b>VIRGO</B> Vrbis speciem vidi, hominum mores perspexi parum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
550<br>
<b>TOX.</B> Numquid in principio cessavit verbum docte dicere?<br>
<b>DOR.</B> Hau potui etiam in primo verbo perspicere sapientiam.<br>
<b>SAG.</B> Quid id quod vidisti? ut munitum muro tibi visum oppidumst?<br>
<b>VIR.</B> Si incolae bene sunt morati, pulchre munitum arbitror.<br>
perfidia et peculatus ex urbe et avaritia si exulant,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
555<br>
quarta invidia, quinta ambitio, sexta obtrectatio,<br>
septimum periurium, <b>TOX.</B> Euge. <b>VIR.</B> Octava indiligentia,<br>
nona iniuria, decimum, quod pessimum adgressust, scelus:<br>
haec unde aberunt, ea urbs moenita muro sat erit simplici;<br>
ubi ea aderunt, centumplex murus rebus servandis parumst.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
560<br>
<b>TOX.</B> Quid ais tu? <b>DOR.</B> Quid vis? <b>TOX.</B> Tu in illis
es decem sodalibus:<br>
te in exilium ire hinc oportet. <b>DOR.</B> Quid iam? <b>TOX.</B> Quia
periurus es.<br>
<b>D.</B> Verba quidem haud indocte fecit. <b>T.</B> Ex tuo, inquam,
usust: eme hanc.<br>
<b>D.</B> Edepol qui cum hanc magis contemplo, magis placet. <b>T.</B>
Si hanc emeris,<br>
di immortales, nullus leno te alter erit opulentior.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
565<br>
evortes tuo arbitratu homines fundis, familiis;<br>
cum optimis viris rem habebis, gratiam cupient tuam:<br>
venient ad te comissatum. <b>DOR.</B> At ego intro mitti votuero.<br>
<b>TOX.</B> At enim illi noctu occentabunt ostium, exurent fores:<br>
proin tu tibi iubeas concludi aedis foribus ferreis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
570<br>
ferreas aedis commutes, limina indas ferrea,<br>
ferream seram atque anellum; ne sis ferro parseris:<br>
ferreas tute tibi impingi iubeas crassas compedis.<br>
<b>DOR.</B> I sis in malum cruciatum. <b>TOX.</B> I sane tu, [hanc
eme atque] ausculta mihi.<br>
<b>DOR.</B> Modo uti sciam, quanti indicet. <b>TOX.</B> Vin huc vocem?
<b>DOR.</B>
Ego&nbsp;&nbsp;&nbsp;&nbsp;&nbsp;&nbsp;&nbsp;&nbsp; 575<br>
&nbsp;&nbsp;&nbsp;&nbsp; illo accessero.<br>
<b>TOX.</B> Quid agis, hospes? <b>SAG.</B> Venio, adduco hanc ad te,
ut dudum dixeram.<br>
nam heri in portum noctu navis venit. veniri hanc volo,<br>
si potest; si non potest, iri hinc volo quantum potest.<br>
<b>DOR.</B> Salvos sis, adulescens. <b>SAG.</B> Siquidem hanc vendidero
pretio suo.<br>
<b>TOX.</B> At qui aut hoc emptore vendes pulchre, aut alio non potis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
580<br>
<b>S.</B> Esne tu huic amicus? <b>T.</B> Tam quam di omnes qui caelum
colunt.<br>
<b>DOR.</B> Tum tu mi es inimicus certus. nam generi lenonio<br>
numquam ullus deus tam benignus fuit, qui fuerit propitius.<br>
<b>SAG.</B> Hoc age. opusnest hac tibi empta? <b>DOR.</B> Si tibi venissest
opus,<br>
mihi quoque emptast; si tibi subiti nihil est, tantumdemst mihi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
585<br>
<b>SAG.</B> Indica, fac pretium. <b>DOR.</B> Tua mers est, tua indicatiost.<br>
<b>TOX.</B> Aequom hic orat. <b>SAG.</B> Vin bene emere? <b>DOR.</B>
Vin tu pulchre vendere?<br>
<b>TOX.</B> Ego scio hercle utrumque velle. <b>DOR.</B> Age, indica
prognariter.<br>
<b>S.</B> Prius dico: hanc mancupio nemo tibi dabit. iam scis? <b>D.</B>
Scio.<br>
indica, minimo daturus qui sis, qui duci queat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
590<br>
<b>TOX.</B> Tace, tace. nimis tu quidem hercle homo stultus es pueriliter.<br>
<b>DOR.</B> Quid ita? <b>TOX.</B> Quia enim te ex puella prius percontari
volo<br>
quae ad rem referunt. <b>DOR.</B> Atque hercle tu me monuisti hau male.<br>
vide sis, ego ille doctus leno paene in foveam decidi,<br>
ni hic adesses. quantum est adhibere hominem amicum, ubi quid geras.&nbsp;&nbsp;
595<br>
<b>TOX.</B> Quo genere aut qua in patria nata sit aut quibus parentibus,<br>
ne temere hanc te emisse dicas suasu atque impulsu meo,<br>
volo te percontari. <b>DOR.</B> Quin laudo, inquam, consilium tuom.<br>
<b>T.</B> Nisi molestum est, percontari hanc paucis hic volt. <b>S.</B>
Maxime,<br>
suo arbitratu. <b>TOX.</B> Quid stas? adi sis tute atque ipse itidem
roga,&nbsp;&nbsp;&nbsp;&nbsp;&nbsp; 600<br>
ut tibi percontari liceat quae velis; etsi mihi<br>
dixit dare potestatem eius; sed ego te malo tamen,<br>
eumpse adire, ut ne contemnat te ille. <b>DOR.</B> Satis recte mones.<br>
hospes, volo ego hanc percontari. <b>SAG.</B> A terra ad caelum, quid
lubet.<br>
<b>DOR.</B> Iube dum eam hoc accedat ad me. <b>SAG.</B> I sane ac morem
illi gere.&nbsp;&nbsp; 605<br>
percontare, exquire quid vis. <b>TOX.</B> Age, age nunc tu, in proelium<br>
vide ut ingrediare auspicato. <b>VIR.</B> Liquidumst auspicium, tace.<br>
curabo ut praedati pulchre ad castra convertamini.<br>
<b>TOX.</B> Concede istuc, ego illam adducam. <b>DOR.</B> Age, ut rem
esse in nostram<br>
&nbsp;&nbsp;&nbsp;&nbsp; putas.<br>
<b>T.</B> Ehodum huc, virgo. vide sis quid agas. <b>V.</B> Taceas,
curabo ut voles.&nbsp;&nbsp;&nbsp;&nbsp;&nbsp; 610<br>
<b>TOX.</B> Sequere me. adduco hanc, si quid vis ex hac percontarier.<br>
<b>D.</B> Enim volo te adesse. <b>T.</B> Hau possum quin huic operam
dem hospiti,<br>
quoi erus iussit. quid si hic non volt me adesse una? <b>SAG.</B> Immo
i modo.<br>
<b>TOX.</B> Do tibi ego operam. <b>DOR.</B> Tibi ibidem das, ubi tu
tuom amicum adiuvas.<br>
<b>TOX.</B> Exquire. heus tu, advigila. <b>VIR.</B> Satis est dictum:
quamquam ego&nbsp;&nbsp;&nbsp;&nbsp;&nbsp;&nbsp; 615<br>
&nbsp;&nbsp;&nbsp;&nbsp; serva sum,<br>
scio ego officium meum, ut quae rogiter vera, ut accepi, eloquar.<br>
<b>TOX.</B> Virgo, hic homo probus est. <b>VIR.</B> Credo. <b>TOX.</B>
Non diu apud hunc servies.<br>
<b>VIR.</B> Ita pol spero, si parentes facient officium suom.<br>
<b>DOR.</B> Nolo ego te mirari, si nos ex te percontabimur<br>
aut patriam tuam aut parentes. <b>VIR.</B> Quor ego id mirer, mi homo?&nbsp;&nbsp;&nbsp;&nbsp;&nbsp;&nbsp;&nbsp;
620<br>
servitus mea mi interdixit, ne quid mirer meum malum.<br>
<b>DOR.</B> Noli flere. <b>TOX.</B> Ah, di istam perdant, ita catast
et callida.<br>
ut sapiens habet cor, quam dicit quod opust! <b>DOR.</B> Quid nomen
tibist?<br>
<b>TOX.</B> Nunc metuo ne peccet. <b>VIR.</B> Lucridi nomen in patria
fuit.<br>
<b>TOX.</B> Nomen atque omen quantivis iam est preti. quin tu hanc
emis?&nbsp;&nbsp;&nbsp;&nbsp; 625<br>
nimis pavebam, ne peccaret. expedivit. <b>DOR.</B> Si te emam,<br>
mihi quoque Lucridem confido fore te. <b>TOX.</B> Tu si hanc emeris,<br>
numquam hercle hunc mensem vortentem, credo, servibit tibi.<br>
<b>DOR.</B> Ita velim quidem hercle. <b>TOX.</B> Optata ut evenant,
operam addito.<br>
nihil adhuc peccavit etiam. <b>DOR.</B> Vbi tu nata es? <b>VIR.</B>
Vt mihi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
630<br>
mater dixit, in culina, in angulo ad laevam manum.<br>
<b>TOX.</B> Haec erit tibi fausta meretrix: natast in calido loco,<br>
ubi rerum omnium bonarum copiast saepissume.<br>
tactust leno; qui rogaret, ubi nata esset diceret,<br>
lepide lusit. <b>DOR.</B> At ego patriam te rogo quae sit tua.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
635<br>
<b>VIR.</B> Quae mihi sit, nisi haec ubi nunc sum? <b>DOR.</B> At ego
illam quaero quae fuit.<br>
<b>VIR.</B> Omne ego pro nihilo esse duco quod fuit, quando fuit:<br>
tamquam hominem, quando animam ecflavit, quid eum quaeras qui fuit?<br>
<b>TOX.</B> Ita me di bene ament, sapienter. atque equidem miseret
tamen.<br>
sed tamen, virgo, quae patriast tua, age mi actutum expedi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
640<br>
quid taces? <b>VIR.</B> Dico equidem: quando hic servio, haec patriast
mea.<br>
<b>TOX.</B> Iam de istoc rogare omitte (non vides nolle eloqui?)<br>
ne suarum se miseriarum in memoriam inducas. <b>DOR.</B> Quid est?<br>
captusne est pater? <b>VIR.</B> Non captus, sed quod habuit perdidit.<br>
<b>TOX.</B> Haec erit bono genere nata: nil scit nisi verum loqui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
645<br>
<b>DOR.</B> Quis fuit? dic nomen. <b>VIR.</B> Quid illum miserum memorem
qui fuit?<br>
nunc et illum miserum et me miseram aequom est nominarier.<br>
<b>DOR.</B> Quoius modi is &lt;suo> in populo habitust? <b>VIR.</B>
Nemo quisquam acceptior:<br>
servi liberique amabant. <b>TOX.</B> Hominem miserum praedicas,<br>
quom et ipsus prorsus perditust et benevolentis perdidit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
650<br>
<b>DOR.</B> Emam, opinor. <b>TOX.</B> Etiam opinor? summo genere esse
arbitror;<br>
divitias tu ex istac facies. <b>DOR.</B> Ita di faxint. <b>TOX.</B>
Eme modo.<br>
<b>VIR.</B> Iam hoc tibi dico: [iam] actutum ecastor meus pater, ubi
me sciet<br>
veniisse, ipse aderit et me abs te redimet. <b>T.</B> Quid nunc? <b>D.</B>
Quid est?<br>
<b>TOX.</B> Audin quid ait? <b>VIR.</B> Nam etsi res sunt fractae,
amici sunt tamen.&nbsp;&nbsp;&nbsp; 655<br>
<b>DOR.</B> Ne sis plora; libera eris actutum, si crebro cades.<br>
vin mea esse? <b>VIR.</B> Dum quidem ne nimis diu tua sim, volo.<br>
<b>TOX.</B> Satin ut meminit libertatis? dabit haec tibi grandis bolos.<br>
age si quid agis. ego ad hunc redeo. sequere. redduco hanc tibi.<br>
<b>DOR.</B> Adulescens, vin vendere istanc? <b>SAG.</B> Magis libet
quam perdere.&nbsp;&nbsp;&nbsp;&nbsp; 660<br>
<b>DOR.</B> Tum tu pauca in verba confer: qui datur, tanti indica.<br>
<b>SAG.</B> Faciam ita ut te velle video, ut emas. habe centum minis.<br>
<b>DOR.</B> Nimiumst. <b>SAG.</B> Octoginta. <b>DOR.</B> Nimiumst.
<b>SAG.</B>
Nummus abesse hinc<br>
&nbsp;&nbsp;&nbsp;&nbsp; non potest,<br>
quod nunc dicam. <b>DOR.</B> Quid id est ergo? eloquere actutum atque
indica.<br>
<b>SAG.</B> Tuo periclo sexaginta haec dabitur argenti minis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
665<br>
<b>DOR.</B> Toxile, quid ago? <b>TOX.</B> Di deaeque te agitant irati,
scelus,<br>
qui hanc non properes destinare. <b>D.</B> Habeto. <b>T.</B> Eu, praedatu's
probe.<br>
non edepol minis trecentis carast. fecisti lucri.<br>
<b>SAG.</B> Heus tu, etiam pro vestimentis huc decem accedent minae.<br>
<b>DOR.</B> Abscedent enim, non accedent. <b>TOX.</B> Tace sis, non
tu illum vides&nbsp;&nbsp;&nbsp; 670<br>
quaerere ansam, infectum ut faciat? abin atque argentum petis?<br>
*** atque ut dignust perit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
671a<br>
<b>DOR.</B> Heus tu serva istum. <b>TOX.</B> Quin tu is intro? <b>DOR.</B>
Abeo atque<br>
&nbsp;&nbsp;&nbsp;&nbsp; argentum affero.&#151;
</p>

<p>
<b>IV.v</B><br>
<b>TOX.</B> Edepol dedisti, virgo, operam adlaudabilem,<br>
probam et sapientem et sobriam. <b>VIR.</B> Si quid bonis<br>
boni fit, esse id et grave et gratum solet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
675<br>
<b>TOX.</B> Audin tu, Persa? ubi argentum ab hoc acceperis,<br>
simulato, quasi eas prorsum in navem. <b>SAG.</B> Ne doce.<br>
<b>TOX.</B> Per angiportum rursum te ad me recipito<br>
illac per hortum. <b>SAG.</B> Quod futurum est praedicas.<br>
<b>TOX.</B> At ne cum argento protinam permittas domum,&nbsp;&nbsp;&nbsp;
680<br>
moneo, te. <b>SAG.</B> Quod te dignumst, me dignum esse vis?<br>
<b>TOX.</B> Tace, parce voci: praeda progreditur foras.
</p>

<p>
<b>IV.vi</B><br>
<b>DORDALVS</B> Probae hic argenti sunt sexaginta minae,<br>
duobus nummis minus est. <b>SAG.</B> Quid ei nummi sciunt?<br>
<b>DOR.</B> Cruminam hanc emere aut facere uti remigret domum.&nbsp;&nbsp;&nbsp;
685<br>
<b>SAG.</B> Ne non sat esses leno, id metuebas miser,<br>
impure, avare, ne crumillam amitteres?<br>
<b>TOX.</B> Sine quaeso. quando lenost, nil mirum facit.<br>
<b>DOR.</B> Lucro faciundo ego auspicavi in hunc diem:<br>
nil mihi tam parvist, quin me id pigeat perdere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
690<br>
age, accipe hoc sis. <b>SAG.</B> Hunc in collum, nisi piget,<br>
impone. <b>DOR.</B> Vero fiat. <b>SAG.</B> Numquid ceterum<br>
me voltis? <b>TOX.</B> Quid tam properas? <b>SAG.</B> Ita negotiumst:<br>
mandatae quae sunt, volo deferre epistulas;<br>
geminum autem fratrem servire audivi hic meum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
695<br>
eum ego ut requiram atque uti redimam volo.<br>
<b>TOX.</B> Atque edepol tu me commonuisti hau male.<br>
videor vidisse hic forma persimilem tui,<br>
eadem statura. <b>SAG.</B> Quippe qui frater siet.<br>
<b>DOR.</B> Quid est tibi nomen? <b>TOX.</B> *** quod ad te attinet.&nbsp;&nbsp;&nbsp;
700<br>
<b>DOR.</B> Quid attinet non scire? <b>SAG.</B> Ausculta ergo, ut scias:<br>
Vaniloquidorus Virginesvendonides<br>
Nugiepiloquides Argentumexterebronides<br>
[Tedigniloquides Nugides Palponides]<br>
Quodsemelarripides Numquameripides. em tibi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
705<br>
<b>DOR.</B> Eu hercle, nomen multimodis scriptumst tuom.<br>
<b>SAG.</B> Ita sunt Persarum mores, longa nomina,<br>
contortiplicata habemus. numquid ceterum<br>
voltis? <b>DOR.</B> Vale. <b>SAG.</B> Et vos, nam animus iam in navist
meus.<br>
<b>TOX.</B> Cras ires potius, hodie hic cenares. <b>SAG.</B> Vale.&#151;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
710
</p>

<p>
<b>IV.vii</B><br>
<b>TOX.</B> Postquam illic &lt;hinc> abiit, dicere hic quidvis licet.<br>
ne hic tibi dies inluxit lucrificabilis.<br>
nam non emisti hanc, verum fecisti lucri.<br>
<b>DOR.</B> Ille quidem iam scit, quid negoti gesserit,<br>
qui mihi furtivam meo periclo vendidit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
715<br>
argentum accepit, abiit. qui ego nunc scio,<br>
an iam adseratur haec manu? quo illum sequar?<br>
in Persas? nugas. <b>TOX.</B> Credidi gratum fore<br>
beneficium meum apud te. <b>DOR.</B> Immo equidem gratiam<br>
tibi, Toxile, habeo; nam te sensi sedulo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
720<br>
mihi dare bonam operam. <b>TOX.</B> Tibine ego? immo sedulo.<br>
<b>DOR.</B> Attat, oblitus sum intus dudum edicere<br>
quae volui edicta. adserva hanc.&#151; <b>TOX.</B> Salvast haec quidem.<br>
<b>VIR.</B> Pater nunc cessat. <b>TOX.</B> Quid si admoneam? <b>VIR.</B>
Tempus est.<br>
<b>TOX.</B> Heus, Saturio, exi. nunc est illa occasio&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
725<br>
inimicum ulcisci. <b>SATVRIO</B> Ecce me. numquid moror?<br>
<b>TOX.</B> Age, illuc abscede procul e conspectu, tace;<br>
ubi cum lenone me videbis conloqui,<br>
tum turbam facito. <b>SAG.</B> Dictum sapienti sat est.<br>
<b>TOX.</B> Tunc, quando abiero&#151; <b>SAG.</B> Quin taces? scio quid
velis.&nbsp;&nbsp; 730
</p>

<p>
<b>IV.viii</B><br>
<b>DORDALVS</B> Transcidi loris omnis adveniens domi,<br>
ita mihi supellex squalet atque aedes meae.<br>
<b>TOX.</B> Redis tu tandem? <b>DOR.</B> Redeo. <b>TOX.</B> Ne ego
hodie tibi<br>
bona multa feci. <b>DOR.</B> Fateor, habeo gratiam.<br>
<b>TOX.</B> Num quippiam aliud me vis? <b>DOR.</B> Vt bene sit tibi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
735<br>
<b>TOX.</B> Pol istuc quidem omen iam ego usurpabo domi,<br>
nam iam inclinabo me cum liberta tua.
</p>

<p>
<b>IV.ix</B><br>
<b>SATVRIO</B> Nisi ego illum hominem perdo, perii. atque optume<br>
eccum ipsum ante aedes. <b>VIR.</B> Salve multum, mi pater.<br>
<b>SAT.</B> Salve, mea gnata. <b>DOR.</B> Ei, Persa me pessum dedit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
740<br>
<b>VIR.</B> Pater hic meus est. <b>DOR.</B> Hem, quid? pater? perii
oppido.<br>
quid ego igitur cesso infelix lamentarier<br>
minas sexaginta? <b>SAT.</B> Ego pol te faciam, scelus,<br>
te quoque etiam ipsum ut lamenteris. <b>DOR.</B> Occidi.<br>
<b>SAT.</B> Age ambula in ius, leno. <b>DOR.</B> Quid me in ius vocas?&nbsp;&nbsp;&nbsp;&nbsp;&nbsp;
745<br>
<b>SAT.</B> Illi apud praetorem dicam. sed ego in ius voco.<br>
<b>DOR.</B> Nonne antestaris? <b>SAT.</B> Tuan ego causa, carnufex,<br>
cuiquam mortali libero auris atteram,<br>
qui hic commercaris civis homines liberos?<br>
<b>DOR.</B> Sine dicam. <b>SAT.</B> Nolo. <b>DOR.</B> Audi. <b>SAT.</B>
Surdus sum. ambula.&nbsp; 750<br>
sequere hac, sceleste, feles virginaria.<br>
sequere hac, mea gnata, me usque ad praetorem.&#151; <b>VIR.</B> Sequor.&#151;
</P>

<p class=shortborder></p>

<p>
<b>ACTVS V</B>
</p>

<p>
<b>V.i</B><br>
<b>TOXILVS</B> Hostibus victis, civibus salvis, re placida, pacibus
perfectis,<br>
bello exstincto, re bene gesta, integro exercitu et praesidiis,<br>
cum bene nos, Iuppiter, iuvisti, dique alii omnes caelipotentes,&nbsp;&nbsp;&nbsp;&nbsp;&nbsp;
755<br>
eas vobis habeo grates atque ago, quia probe sum ultus meum inimicum.<br>
nunc ob eam rem inter participes didam praedam et participabo.<br>
ite foras: hic volo ante ostium et ianuam<br>
meos participes bene accipere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
758a<br>
statuite hic lectulos, ponite hic quae adsolent.<br>
hic statui volo primum ~ aliqua mihi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
759a<br>
unde ego omnis hilaros, ludentis, laetificantis faciam ut fiant,<br>
quorum opera mihi facilia factu facta haec sunt, quae volui effieri.<br>
nam improbus est homo qui beneficium scit accipere et reddere nescit.<br>
<b>LEMNISELENIS</B> Toxile mi, cur ego sine te sum, cur tu autem sine
me es? <b>T.</B><br>
&nbsp;&nbsp;&nbsp;&nbsp; Agedum ergo,<br>
accede ad me atque amplectere sis. <b>LEMN.</B> Ego vero. <b>TOX.</B>
Oh, nihil hoc<br>
&nbsp;&nbsp;&nbsp;&nbsp; magis dulcest.<br>
sed, amabo, oculus meus, quin lectis nos actutum commendamus?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
765<br>
<b>LEMN.</B> Omnia quae tu vis, ea cupio. <b>TOX.</B> Mutua fiunt a
me. age, age ergo,<br>
tu Sagaristio, accumbe in summo. <b>SAGARISTIO</B> Ego nil moror: cedo
parem, quem<br>
&nbsp;&nbsp;&nbsp;&nbsp; pepigi.<br>
<b>TOX.</B> Temperi. <b>SAG.</B> Mi istuc temperi serost. <b>TOX.</B>
Hoc age, accumbe. hunc<br>
&nbsp;&nbsp;&nbsp;&nbsp; diem suavem<br>
meum natalem agitemus amoenum. date aquam manibus, apponite mensam.<br>
do hanc tibi florentem florenti. tu hic eris dictatrix nobis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
770<br>
<b>LEMN.</B> Age, puere, ab summo septenis cyathis committe hos ludos.<br>
<b>TOX.</B> Move manus, propera, Paegnium, tarde cyathos mihi das,
cedo sane.<br>
bene mihi, bene vobis, bene meae amicae, optatus hic mihi dies datus
hodiest.<br>
ab dis, quia te licet liberam med amplecti. <b>LEMN.</B> Tua factum
opera.<br>
<b>TOX.</B> Bene omnibus nobis. hoc mea manus tuae poclum donat, ut
amantem&nbsp;&nbsp; 775<br>
amanti decet. <b>LEMN.</B> Cedo. <b>TOX.</B> Accipe. <b>TOX.</B> Bene
ei qui invidet mi et<br>
&nbsp;&nbsp;&nbsp;&nbsp; ei qui hoc gaudet.
</p>

<p>
<b>V.ii</B><br>
<b>DORDALVS</B> Qui sunt ~ qui erunt quique fuerunt quique futuri sunt
posthac,<br>
solus ego omnibus antideo facile, miserrimus hominum ut vivam.<br>
perii, interii. pessimus hic mi dies hodie inluxit corruptor,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
779-780<br>
ita me Toxilus perfabricavit itaque meam rem divexavit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
781<br>
vehiclum argenti miser eieci [amisi], neque quam ob rem eieci, habeo.<br>
qui illum Persam atque omnis Persas atque etiam omnis personas<br>
male di omnes perdant, ita misero Toxilus haec mihi concivit.<br>
quia ei fidem non habui argenti, eo mihi eas machinas molitust;&nbsp;&nbsp;&nbsp;&nbsp;&nbsp;&nbsp;&nbsp;
785<br>
quem pol ego ut non in cruciatum atque in compedis cogam, si vivam,<br>
siquidem huc umquam erus redierit eius, quod spero&#151; sed quid ego aspicio?<br>
hoc vide, quae haec fabulast? hic quidem pol potant. adgrediar. o bone
vir,<br>
salveto, et tu, bona liberta. <b>TOX.</B> Dordalus hic quidemst. <b>SAG.</B>&nbsp;&nbsp;&nbsp;&nbsp;&nbsp;
789-790<br>
&nbsp;&nbsp;&nbsp;&nbsp; Quin iube adire.<br>
<b>TOX.</B> Adi, si libet. <b>SAG.</B> Agite, adplaudamus. <b>TOX.</B>
Dordale, homo&nbsp;&nbsp; 791<br>
&nbsp;&nbsp;&nbsp;&nbsp; lepidissume, salve.<br>
locus hic tuos est, hic accumbe. ferte aquam pedibus. praeben tu puere?<br>
<b>DOR.</B> Ne sis me uno digito attigeris, ne te ad terram, scelus,
adfligam.<br>
<b>PAEG.</B> At tibi ego hoc continuo cyatho oculum excutiam ~ tuum.<br>
<b>DOR.</B> Quid ais, crux, stimulorum tritor? quo modo me hodie versavisti,&nbsp;&nbsp;
795<br>
ut me in tricas coniecisti, quo modo de Persa manus mi aditast?<br>
<b>TOX.</B> Iurgium hinc auferas, si sapias.<br>
<b>DOR.</B> At, bona liberta, haec scivisti et me celavisti? <b>LEMN.</B>
Stultitiast,<br>
cui bene esse licet, eum praevorti litibus. posterius istaec te&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
799-800<br>
magis par agerest. <b>DOR.</B> Vritur cor mi. <b>TOX.</B> Da illi cantharum,&nbsp;&nbsp;&nbsp;&nbsp;&nbsp;
801<br>
&nbsp;&nbsp;&nbsp;&nbsp; extingue ignem, si<br>
cor uritur, caput ne ardescat.<br>
<b>DOR.</B> Ludos me facitis, intellego.<br>
<b>TOX.</B> Vin cinaedum novom tibi dari, Paegnium?<br>
quin elude, ut soles, quando liber locust hic.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
805<br>
hui, babae, basilice te intulisti et facete.<br>
<b>PAEG.</B> Decet me facetum esse, et hunc inridere<br>
lenonem lubidost, quando dignus est.<br>
<b>TOX.</B> Perge ut coeperas. <b>PAEG.</B> Hoc, leno, tibi.<br>
<b>DOR.</B> Perii perculit me prope. <b>PAEG.</B> Em, serva rusum.&nbsp;&nbsp;&nbsp;&nbsp;
810<br>
<b>DOR.</B> Delude, ut lubet, erus dum hinc abest.<br>
<b>PAEG.</B> Viden ut tuis dictis pareo?<br>
sed quin tu meis contra item dictis servis<br>
atque hoc, quod tibi suadeo, facis? <b>DOR.</B> Quid est id?<br>
<b>PAEG.</B> Restim tu tibi cape crassam ac suspende te.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
815<br>
<b>DOR.</B> Cave sis me attigas, ne tibi hoc scipione<br>
malum magnum dem. <b>PAEG.</B> Vtere, te condono.<br>
<b>TOX.</B> Iam iam, Paegnium, da pausam.<br>
<b>DOR.</B> Ego pol vos eradicabo. <b>PAEG.</B> At te ille, qui supra
nos habitat,<br>
qui tibi male volt maleque faciet. non hi dicunt, verum ego.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
820<br>
<b>TOX.</B> Age, circumfer mulsum, bibere da usque plenis cantharis.<br>
iam diu factum est, postquam bibimus; nimis diu sicci sumus.<br>
<b>DOR.</B> Di faciant ut id bibatis quod vos numquam transeat.<br>
<b>SAG.</B> Nequeo, leno, quin tibi saltem staticulum, olim quem Hegea<br>
faciebat. vide vero, si tibi satis placet. <b>TOX.</B> Me quoque volo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
825<br>
reddere, Diodorus quem olim faciebat in Ionia.<br>
<b>DOR.</B> Malum ego vobis dabo, ni abitis. <b>SAG.</B> Etiam muttis,
impudens?<br>
iam ego tibi, si me inritassis, Persam adducam denuo.<br>
<b>D.</B> [iam taceo hercle] Atque tu Persa es, qui me usque admutilavisti
ad cutem.<br>
<b>T.</B> Tace, stulte: hic eius geminust frater. <b>D.</B> Hicinest?
<b>T.</B>
Ac geminissumus.&nbsp;&nbsp;&nbsp;&nbsp; 830<br>
<b>DOR.</B> Di deaeque et te et geminum fratrem excrucient. <b>SAG.</B>
Qui te perdidit:<br>
nam ego nil merui. <b>DOR.</B> At enim quod ille meruit, tibi id obsit
volo.<br>
<b>TOX.</B> Agite sultis, hunc ludificemus. <b>LEMN.</B> Nisi si dignust,
non opust.<br>
et me haud par est. <b>TOX.</B> Credo eo, quia non inconciliavit, cum
te emo.<br>
<b>LEMN.</B> At tamen non&#151; tamen&#151; <b>TOX.</B> Cave ergo sis malo,
et sequere me.&nbsp; 835<br>
te mihi dicto audientem esse addecet, nam hercle absque me<br>
foret et meo praesidio, hic faceret te prostibilem propediem.<br>
sed ita pars libertinorum est: nisi patrono qui adversatust,<br>
nec satis liber sibi videtur nec satis frugi nec sat honestus,<br>
ni id effecit, ni ei male dixit, ni grato ingratus repertust.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
840<br>
<b>LEMN.</B> Pol bene facta tua me hortantur, tuo ut imperio paream.<br>
<b>TOX.</B> Ego sum tibi patronus plane, qui huic pro te argentum dedi.<br>
*** graphice hunc volo ludificari. <b>LEMN.</B> Meo ego in loco sedulo
curabo.<br>
<b>DOR.</B> Certo illi homines mihi nescio quid mali consulunt, quod
faciant.<br>
<b>&nbsp;&nbsp;&nbsp; SAG.</B> Heus vos.<br>
<b>TOX.</B> Quid ais? <b>SAG.</B> Hicin Dordalus est leno, qui hic
liberas virgines mercatur?&nbsp; 845<br>
hicinest, qui fuit quondam fortis? <b>D.</B> Quae haec res est? ei,
colapho me icit.<br>
malum vobis dabo. <b>TOX.</B> At tibi nos dedimus dabimusque etiam.
<b>DOR.</B>
Ei,<br>
&nbsp;&nbsp;&nbsp;&nbsp; natis pervellit.<br>
<b>PAEG.</B> Licet: iam diu saepe sunt expunctae. <b>DOR.</B> Loquere
tu etiam, frustum<br>
&nbsp;&nbsp;&nbsp;&nbsp; pueri?<br>
<b>LEMN.</B> Patrone mi, i intro, amabo, ad cenam.<br>
<b>DOR.</B> Mea Ignavia, tu nunc me inrides?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
850<br>
<b>L.</B> Quiane te voco, bene ut tibi sit? <b>D.</B> Nolo mihi bene
esse. <b>L.</B> Ne sit.<br>
<b>TOX.</B> Quid igitur? sescenti nummi quid agunt, quas turbas danunt?<br>
<b>DOR.</B> Male disperii, sciunt referre probe inimico gratiam.<br>
<b>TOX.</B> Satis sumpsimus supplici iam. <b>DOR.</B> Fateor, manus
vobis do.<br>
<b>TOX.</B> Et post dabis sub furcis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
855<br>
<b>SAG.</B> Abi intro&#151; in crucem. <b>DOR.</B> An me hic parum exercitum
hisce<br>
habent? <b>TOX.</B> Convenisse te Toxilum me ***<br>
spectatores, bene valete. leno periit. plaudite.
</p>

<div class="footer">
	<p>
		<a href="/plautus.html">Plautus</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</body>
</html>