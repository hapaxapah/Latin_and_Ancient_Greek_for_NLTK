<html>
	<head>
		<title>
			Plautus: Trinummus
		</title>
		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>
<p class=pagehead>T. MACCI PLAVTI TRINVMMVS</p>

<p class=border></p>

<p>
<b>PERSONAE</B>
</p>

<p>
<b>LVXVRIA cum INOPIA PROLOGUS</B><br>
<b>MEGARONIDES SENEX</B><br>
<b>CALLICLES SENEX</B><br>
<b>LYSITELES ADVLESCENS</B><br>
<b>PHILTO SENEX</B><br>
<b>LESBONICVS ADVLESCENS</B><br>
<b>STASIMVS SERVVS</B><br>
<b>CHARMIDES SENEX</B><br>
<b>SYCOPHANTA</B>
</p>

<p>
<b>ARGVMENTVM</B>
</p>

<p>
<b>T</B>hensaurum abstrusum abiens peregre Charmides,<br>
<b>R</B>emque omnem amico Callicli mandat suo.<br>
<b>I</B>stoc absente male rem perdit filius;<br>
<b>N</B>am et aedis vendit: has mercatur Callicles.<br>
<b>V</B>irgo indotata soror istius poscitur;<br>
<b>M</B>inus quo cum invidia ei det dotem Callicles,<br>
<b>M</B>andat qui dicat aurum ferre se a patre.<br>
<b>V</B>t venit ad aedis, hunc deludit Charmides<br>
<b>S</B>enex, ut rediit; quoius nubunt liberi.
</p>

<p class=shortborder></p>

<p>
<b>PROLOGVS</B>
</p>

<p>
<b>LVXVRIA</B> Sequere hac me, gnata, ut munus fungaris tuom.<br>
<b>INOPIA</B> Sequor, sed finem fore quem dicam nescio.<br>
<b>LVX.</B> Adest. em illae sunt aedes, i intro nunciam.&#151;<br>
nunc, ne quis erret vostrum, paucis in viam<br>
deducam, si quidem operam dare promittitis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;5<br>
nunc igitur primum quae ego sim et quae illaec siet,<br>
huc quae abiit intro, dicam, si animum advortitis.<br>
primum mihi Plautus nomen Luxuriae indidit;<br>
tum hanc mihi gnatam esse voluit Inopiam.<br>
sed ea huc quid introierit impulsu meo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;10<br>
accipite et date vocivas aures dum eloquor.<br>
adulescens quidam est, qui in hisce habitat aedibus;<br>
is rem paternam me adiutrice perdidit.<br>
quoniam ei, qui me aleret, nil video esse relicui,<br>
dedi ei meam gnatam, quicum aetatem exigat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;15<br>
sed de argumento ne exspectetis fabulae:<br>
senes qui huc venient, ei rem vobis aperient.<br>
huic Graece nomen est Thensauro fabulae:<br>
Philemo scripsit, Plautus vertit barbare,<br>
nomen Trinummo fecit, nunc hoc vos rogat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;20<br>
ut liceat possidere hanc nomen fabulam.<br>
tantum est. valete, adeste cum silentio.&#151;
</p>

<p class=shortborder></p>

<p>
<b>ACTVS I</B>
</p>

<p>
<b>I.i</B><br>
<b>MEGARONIDES</B> Amicum castigare ob meritam noxiam<br>
immoene est facinus, verum in aetate utile<br>
et conducibile. nam ego amicum hodie meum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;25<br>
concastigabo pro commerita noxia,<br>
invitus, ni id me invitet ut faciam fides.<br>
nam hic nimium morbus mores invasit bonos;<br>
ita plerique omnes iam sunt intermortui.<br>
sed dum illi aegrotant, interim mores mali&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;30<br>
quasi herba inrigua succrevere uberrime:<br>
eorum licet iam metere messem maxumam,<br>
neque quicquam hic nunc est vile nisi mores mali.<br>
nimioque hic pluris pauciorum gratiam<br>
faciunt pars hominum quam id quod prosint pluribus.&nbsp; 35<br>
ita vincunt illud conducibile gratiae,<br>
quae in rebus multis opstant odiosaeque sunt<br>
remoramque faciunt rei privatae et publicae.
</p>

<p>
<b>I.ii</B><br>
<b>CALLICLES</B> Larem corona nostrum decorari volo.<br>
uxor, venerare ut nobis haec habitatio&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;40<br>
bona fausta felix fortunataque evenat&#151;<br>
teque ut quam primum possim videam emortuam.<br>
<b>MEG.</B> Hic ille est, senecta aetate qui factust puer,<br>
qui admisit in se culpam castigabilem.<br>
adgrediar hominem. <b>CAL.</B> Quoia hic vox prope me sonat?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;45<br>
<b>MEG.</B> Tui benevolentis, si ita es ut ego te volo,<br>
sin aliter es, inimici atque irati tibi.<br>
<b>CAL.</B> O amice, salve, atque aequalis. ut vales,<br>
Megaronides? <b>MEG.</B> Et tu edepol salve, Callicles.<br>
<b>CAL.</B> Valen? valuistin? <b>MEG.</B> Valeo, et valui rectius.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;50<br>
<b>CAL.</B> Quid tua agit uxor? ut valet? <b>MEG.</B> Plus quam ego
volo.<br>
<b>CAL.</B> Bene hercle est illam tibi valere et vivere.<br>
<b>MEG.</B> Credo hercle te gaudere, si quid mihi mali est.<br>
<b>CAL.</B> Omnibus amicis quod mihi est cupio esse idem.<br>
<b>MEG.</B> Eho tu, tua uxor quid agit? <b>CAL.</B> Immortalis est,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;55<br>
vivit victuraque est. <b>MEG.</B> Bene hercle nuntias,<br>
deosque oro ut vitae tuae superstes suppetat.<br>
<b>CAL.</B> Dum quidem hercle tecum nupta sit, sane velim.<br>
<b>MEG.</B> Vin commutemus, tuam ego ducam et tu meam?<br>
faxo haud tantillum dederis verborum mihi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;60<br>
<b>CAL.</B> Namque enim tu, credo, me imprudentem obrepseris.<br>
<b>MEG.</B> Ne tu hercle faxo haud nescias quam rem egeris.<br>
<b>CAL.</B> Habeas ut nanctu's: nota mala res optumast.<br>
nam ego nunc si ignotam capiam, quid agam nesciam.<br>
<b>MEG.</B> Edepol proinde ut diu vivitur, bene vivitur.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;65<br>
sed hoc animum advorte atque aufer ridicularia;<br>
nam ego dedita opera huc ad te advenio. <b>CAL.</B> Quid venis?<br>
<b>MEG.</B> Malis te ut verbis multis multum obiurigem.<br>
<b>CAL.</B> Men? <b>MEG.</B> Numquis est hic alius praeter me atque
te?<br>
<b>CAL.</B> Nemost. <b>MEG.</B> Quid tu igitur rogitas, tene obiurigem?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;70<br>
nisi tu me mihimet censes dicturum male.<br>
nam si in te aegrotant artes antiquae tuae,<br>
[sin immutare vis ingenium moribus]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;72a<br>
[aut si demutant mores ingenium tuom<br>
neque eos antiquos servas, ast captas novos]<br>
omnibus amicis morbum tu incuties gravem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;75<br>
ut te videre audireque aegroti sient.<br>
<b>CAL.</B> Qui in mentem venit tibi istaec dicta dicere?<br>
<b>MEG.</B> Quia omnis bonos bonasque adcurare addecet,<br>
suspicionem et culpam ut ab se segregent.<br>
<b>CAL.</B> Non potest utrumque fieri. <b>MEG.</B> Quapropter? <b>CAL.</B>
Rogas?&nbsp; 80<br>
ne admittam culpam, ego meo sum promus pectori:<br>
suspicio est in pectore alieno sita.<br>
nam nunc ego si te surrupuisse suspicer<br>
Iovi coronam de capite ex Capitolio,<br>
qui in columine astat summo: si id non feceris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;85<br>
atque id tamen mihi lubeat suspicarier,<br>
qui tu id prohibere me potes ne suspicer?<br>
sed istuc negoti cupio scire quid siet.<br>
<b>MEG.</B> Haben tu amicum aut familiarem quempiam,<br>
quoi pectus sapiat? <b>CAL.</B> Edepol haud dicam dolo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;90<br>
sunt quos scio esse amicos, sunt quos suspicor,<br>
sunt quorum ingenia atque animos nequeo noscere,<br>
ad amici partem an ad inimici pervenant;<br>
sed tu ex amicis mi es certis certissimus.<br>
si quid scis me fecisse inscite aut improbe,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;95<br>
~si id me non accusas, tute ipse obiurgandus es. <b>MEG.</B> Scio;<br>
et, si alia huc causa ad te adveni, aequom postulas.<br>
<b>CAL.</B> Expecto si quid dicas. <b>MEG.</B> Primumdum omnium,<br>
male dictitatur tibi volgo in sermonibus:<br>
turpilucricupidum te vocant cives tui;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;100<br>
tum autem sunt alii, qui te volturium vocant:<br>
hostisne an civis comedis, parvi pendere.<br>
haec cum audio in te dici, discrucior miser.<br>
<b>CAL.</B> Est atque non est mi in manu, Megaronides:<br>
quin dicant, non est; merito ut ne dicant, id est.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;105<br>
<b>MEG.</B> Fuitne hic tibi amicus Charmides? <b>CAL.</B> Est et fuit.<br>
id ita esse ut credas, rem tibi auctorem dabo.<br>
nam postquam hic eius rem confregit filius<br>
videtque ipse ad paupertatem protractum esse se<br>
suamque filiam esse adultam virginem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;110<br>
simul eius matrem suamque uxorem mortuam,<br>
quoniam hinc iturust ipsus in Seleuciam,<br>
mihi conmendavit virginem gnatam suam<br>
et rem suam omnem et illum corruptum filium.<br>
haec, si mihi inimicus esset, credo haud crederet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;115<br>
<b>MEG.</B> Quid tu, adulescentem, quem esse corruptum vides,<br>
qui tuae mandatus est fide et fiduciae,<br>
quin eum restituis, quin ad frugem conrigis?<br>
ei rei operam dare te fuerat aliquanto aequius,<br>
si qui probiorem facere posses, non uti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;120<br>
in eandem tute accederes infamiam<br>
malumque ut eius cum tuo misceres malo.<br>
<b>C.</B> Quid feci? <b>M.</B> Quod homo nequam. <b>C.</B> Non istuc
meumst.<br>
<b>MEG.</B> Emistin de adulescente has aedes (quid taces?)<br>
ubi nunc tute habitas? <b>CAL.</B> Emi atque argentum dedi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;125<br>
minas quadraginta, adulescenti ipsi in manum.<br>
<b>MEG.</B> Dedistin argentum? <b>CAL.</B> Factum, neque facti piget.<br>
<b>MEG.</B> Edepol fide adulescentem mandatum malae.<br>
dedistine hoc facto ei gladium, qui se occideret?<br>
quid secus est aut quid interest dare te in manus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;130<br>
argentum amanti homini adulescenti, animi impoti,<br>
qui exaedificaret suam incohatam ignaviam?<br>
<b>CAL.</B> Non ego illi argentum redderem? <b>MEG.</B> Non redderes,<br>
neque de illo quicquam neque emeres neque venderes,<br>
nec qui deterior esset faceres copiam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;135<br>
inconciliastin eum qui mandatust tibi,<br>
ille qui mandavit, eum exturbasti ex aedibus?<br>
edepol mandatum pulchre et curatum probe;<br>
crede huic tutelam: suam melius rem gesserit.<br>
<b>CAL.</B> Subigis maledictis me tuis, Megaronides,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;140<br>
novo modo adeo, ut quod meae concreditumst<br>
taciturnitati clam, fide et fiduciae,<br>
ne enuntiarem quoiquam neu facerem palam,<br>
ut mihi necesse sit iam id tibi concredere.<br>
<b>MEG.</B> Mihi quod credideris sumes ubi posiveris.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;145<br>
<b>CAL.</B> Circumspicedum te, ne quis adsit arbiter<br>
nobis, et quaeso identidem circumspice.<br>
<b>MEG.</B> Ausculto si quid dicas. <b>CAL.</B> Si taceas, loquar.<br>
quoniam hinc est profecturus peregre Charmides,<br>
thensaurum demonstravit mihi in hisce aedibus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;150<br>
hic in conclavi quodam &#151; sed circumspice.<br>
<b>MEG.</B> Nemost. <b>CAL.</B> Nummorum Philippeum ad tria milia.<br>
id solus solum per amicitiam et per fidem<br>
flens me obsecravit suo ne gnato crederem<br>
neu quoiquam unde ad eum id posset permanascere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;155<br>
nunc si ille huc salvos revenit, reddam suom sibi;<br>
si quid eo fuerit, certe illius filiae,<br>
quae mihi mandatast, habeo dotem unde dem,<br>
ut eam in se dignam condicionem conlocem.<br>
<b>MEG.</B> Pro di immortales, verbis paucis quam cito&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;160<br>
alium fecisti me, alius ad te veneram.<br>
sed ut occepisti, perge porro proloqui.<br>
<b>CAL.</B> Quid tibi ego dicam, qui illius sapientiam<br>
et meam fidelitatem et celata omnia<br>
paene ille ignavos funditus pessum dedit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;165<br>
<b>MEG.</B> Quidum? <b>CAL.</B> Quia, ruri dum sum ego unos sex dies,<br>
me apsente atque insciente, inconsultu meo,<br>
aedis venalis hasce inscripsit litteris.<br>
<b>MEG.</B> Adesurivit magis et inhiavit acrius<br>
lupus, observavit dum dormitarent canes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;170<br>
gregem universum voluit totum avortere.<br>
<b>CAL.</B> Fecisset edepol, ni haec praesensisset canes.<br>
sed nunc rogare ego vicissim te volo:<br>
quid fuit officium meum me facere? face sciam;<br>
utrum indicare me ei thensaurum aequom fuit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;175<br>
adversum quam eius me opsecravisset pater,<br>
an ego alium dominum paterer fieri hisce aedibus?<br>
qui emisset, eius essetne ea pecunia?<br>
emi egomet potius aedis, argentum dedi<br>
thensauri causa, ut salvom amico traderem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;180<br>
neque adeo hasce emi mihi nec usurae meae:<br>
illi redemi rusum, a me argentum dedi.<br>
haec sunt: si recte seu pervorse facta sunt,<br>
ego me fecisse confiteor, Megaronides.<br>
em mea malefacta, em meam avaritiam tibi;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;185<br>
hascine propter res maledicas famas ferunt.<br>
<b>MEG.</B> Pausai, vicisti castigatorem tuom:<br>
occlusti linguam, nihil est quod respondeam.<br>
<b>CAL.</B> Nunc ego te quaeso ut me opera et consilio iuves<br>
communicesque hanc mecum meam provinciam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;190<br>
<b>MEG.</B> Polliceor operam. <b>CAL.</B> Ergo ubi eris paulo post?
<b>MEG.</B> Domi.<br>
<b>CAL.</B> Numquid vis? <b>MEG.</B> Cures tuam fidem. <b>CAL.</B>
Fiet sedulo.<br>
<b>ME.</B> Sed quid ais? <b>CA.</B> Quid vis? <b>ME.</B> Vbi nunc adulescens
habet?<br>
<b>CAL.</B> Posticulum hoc recepit, quom aedis vendidit.<br>
<b>MEG.</B> Istuc volebam scire. i sane nunciam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;195<br>
sed quid ais? quid nunc virgo? nempe apud te est? <b>CAL.</B> Itast,<br>
iuxtaque eam curo cum mea. <b>MEG.</B> Recte facis.<br>
<b>CAL.</B> Numquid, prius quam abeo, me rogaturu's? &#151; <b>MEG.</B>
Vale.<br>
nihil est profecto stultius neque stolidius<br>
neque mendaciloquius neque argutum magis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;200<br>
neque confidentiloquius neque peiurius,<br>
quam urbani assidui cives, quos scurras vocant.<br>
atque egomet me adeo cum illis una ibidem traho,<br>
qui illorum verbis falsis acceptor fui,<br>
qui omnia se simulant scire neque quicquam sciunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;205<br>
quod quisque in animo habet aut habiturust sciunt,<br>
sciunt id quod in aurem rex reginae dixerit,<br>
sciunt quod Iuno fabulatast cum Iove;<br>
quae neque futura neque sunt, tamen illi sciunt.<br>
falson an vero laudent, culpent quem velint,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;210<br>
non flocci faciunt, dum illud quod lubeat sciant.<br>
omnes mortales hunc aiebant Calliclem<br>
indignum civitate hac esse et vivere,<br>
bonis qui hunc adulescentem evortisset suis.<br>
ego de eorum verbis famigeratorum insciens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;215<br>
prosilui amicum castigatum innoxium.<br>
quod si exquiratur usque ab stirpe auctoritas,<br>
unde quidquid auditum dicant, nisi id appareat,<br>
famigeratori res sit cum damno et malo,<br>
hoc ita si fiat, publico fiat bono,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;220<br>
pauci sint faxim qui sciant quod nesciunt,<br>
occlusioremque habeant stultiloquentiam.&#151;
</p>

<p class=shortborder></p>

<p>
<b>ACTVS II</B>
</p>

<p>
<b>II.i</B><br>
<b>LYSITELES</B> Multas res simitu in meo corde vorso,<br>
multum in cogitando dolorem indipiscor:<br>
egomet me coquo et macero et defetigo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;225<br>
magister mihi exercitor animus nunc est.<br>
sed hoc non liquet neque satis cogitatumst,<br>
utram potius harum mihi artem expetessam,<br>
utram aetati agundae arbitrer firmiorem:<br>
amorin med an rei opsequi potius par sit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;230<br>
utra in parte plus sit voluptatis vitae<br>
ad aetatem agundam.<br>
de hac re mihi satis hau liquet; nisi hoc sic faciam, opinor,<br>
ut utramque rem simul exputem, iudex sim reusque ad eam rem.<br>
ita faciam, ita placet; omnium primum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;235<br>
Amoris artis eloquar quem ad modum expediant.<br>
numquam Amor quemquam nisi cupidum hominem<br>
postulat se in plagas conicere:<br>
eos cupit, eos consectatur;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;238a<br>
subdole [blanditur] ab re consulit,<br>
blandiloquentulus, harpago, mendax,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;239a<br>
cuppes, avarus, elegans, despoliator,<br>
latebricolarum hominum corruptor,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;240a<br>
[blandus] inops celatum indagator.<br>
nam qui amat quod amat quom extemplo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;241a<br>
saviis sagittatis perculsust,<br>
ilico res foras labitur, liquitur.<br>
'da mihi hoc, mel meum, si me amas, si audes'.<br>
ibi ille cuculus: 'ocelle mi, fiat:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;245<br>
et istuc et si amplius vis dari, dabitur.'<br>
ibi illa pendentem ferit: iam amplius orat;<br>
non satis id est mali, ni amplius etiam,<br>
quod ecbibit, quod comest, quod facit sumpti.<br>
nox datur: ducitur familia tota,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;250<br>
vestiplica, unctor, auri custos, flabelliferae, sandaligerulae,<br>
cantrices, cistellatrices, nuntii, renuntii,<br>
raptores panis et peni;<br>
fit ipse, dum illis comis est, inops amator.<br>
haec ego quom ago cum meo animo et recolo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;255<br>
ubi qui eget, quam preti sit parvi:<br>
apage te, Amor, non places nil te utor;<br>
quamquam illud est dulce, esse et bibere,<br>
Amor amara dat tamen, satis quod aegre sit:<br>
fugit forum, fugitat suos cognatos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;260<br>
fugat ipsus se ab suo contutu,<br>
neque eum sibi amicum volunt dici.<br>
mille modis, Amor, ignorandu's,<br>
procul abhibendu's atque abstandu's,<br>
nam qui in amorem praecipitavit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;265<br>
peius perit quasi saxo saliat:<br>
apage te, Amor, tuas res tibi habeto,<br>
Amor, mihi amicus ne fuas umquam;<br>
sunt tamen quos miseros maleque habeas,<br>
quos tibi obnoxios fecisti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;270<br>
certumst ad frugem adplicare animum,<br>
quamquam ibi labos grandis capitur.<br>
boni sibi haec expetunt, rem, fidem, honorem,<br>
gloriam et gratiam: hoc probis pretiumst.<br>
eo mihi magis lubet cum probis potius&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;275<br>
quam cum improbis vivere vanidicis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;275a
</p>

<p>
<b>II.ii</B><br>
<b>PHILTO</B> Quo illic homo foras se penetravit ex<br>
aedibus? <b>LYS.</B> Pater, adsum, impera quidvis,<br>
neque tibi ero in mora neque latebrose<br>
me abs tuo conspectu occultabo.<br>
<b>PH.</B> Feceris par tuis ceteris factis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;280<br>
patrem tuom si percoles per pietatem.<br>
nolo ego cum improbis te viris, gnate mi,<br>
neque in via, neque in foro necullum sermonem exsequi<br>
novi ego hoc saeculum moribus quibus siet:<br>
malus bonum malum esse volt, ut sit sui similis;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;285<br>
turbant, miscent mores mali: rapax avarus invidus<br>
sacrum profanum, publicum privatum habent, hiulca gens.<br>
haec ego doleo, haec sunt quae me excruciant, haec dies<br>
noctesque tibi canto ut caveas.<br>
quod manu non queunt tangere tantum fas habent quo manus abstineant,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;290<br>
cetera: rape trahe, fuge late &#151; lacrumas<br>
haec mihi quom video eliciunt,<br>
quia ego ad hoc genus hominum duravi.<br>
quin prius me ad plures penetravi?<br>
nam hi mores maiorum laudant, eosdem lutitant quos conlaudant.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;295<br>
hisce ego de artibus gratiam facio, ne colas neve imbuas ingenium.<br>
meo modo et moribus vivito antiquis,<br>
quae ego tibi praecipio, ea facito.<br>
nihil ego istos moror faeceos mores, turbidos, quibus boni dedecorant
se.<br>
haec tibi si mea imperia capesses, multa bona in pectore consident.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;300<br>
<b>LYS.</B> Semper ego usque ad hanc aetatem ab ineunte adulescentia<br>
tuis servivi servitutem imperiis [et] praeceptis, pater.<br>
pro ingenio ego me liberum esse ratus sum, pro imperio tuo<br>
meum animum tibi servitutem servire aequom censui.<br>
<b>PHIL.</B> Qui homo cum animo inde ab ineunte aetate depugnat suo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;305<br>
utrum itane esse mavelit ut eum animus aequom censeat,<br>
an ita potius ut parentes eum esse et cognati velint:<br>
si animus hominem pepulit, actumst: animo servit, non sibi;<br>
si ipse animum pepulit, dum vivit victor victorum cluet.<br>
tu si animum vicisti potius quam animus te, est quod gaudeas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;310<br>
nimio satiust, ut opust te ita esse, quam ut animo lubet:<br>
qui animum vincunt, quam quos animus, semper probiores cluent.<br>
<b>LYS.</B> Istaec ego mi semper habui aetati integumentum meae;<br>
ne penetrarem me usquam ubi esset damni conciliabulum<br>
neu noctu irem obambulatum neu suom adimerem alteri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;315<br>
neu tibi aegritudinem, pater, parerem, parsi sedulo:<br>
sarta tecta tua praecepta usque habui mea modestia.<br>
<b>PHIL.</B> Quid exprobras? bene quod fecisti tibi fecisti, non mihi;<br>
mihi quidem aetas actast ferme: tua istuc refert maxime.<br>
is probus est quem paenitet quam probus sit et frugi bonae;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;320<br>
qui ipsus sibi satis placet, nec probus est nec frugi bonae:<br>
[qui ipsus se contemnit, in eost indoles industriae.]<br>
bene facta bene factis aliis pertegito, ne perpluant.<br>
<b>LYS.</B> Ob eam rem haec, pater, autumavi, quia res quaedamst quam
volo<br>
ego me abs te exorare. <b>PHIL.</B> Quid id est? dare iam veniam gestio.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;325<br>
<b>LYS.</B> Adulescenti hinc genere summo, amico atque aequali meo,<br>
minus qui caute et cogitate suam rem tractavit, pater,<br>
bene volo ego illi facere, si tu non nevis. <b>PHIL.</B> Nempe de tuo?<br>
<b>LYS.</B> De meo: nam quod tuomst meumst, omne meumst autem tuom.<br>
<b>PHIL.</B> Quid is? egetne? <b>LYS.</B> Eget. <b>PHIL.</B> Habuitne
rem? <b>LYS.</B>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;330<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Habuit. <b>PHIL.</B> Qui eam perdidit?<br>
publicisne adfinis fuit an maritumis negotiis?<br>
mercaturan, an venales habuit ubi rem perdidit?<br>
<b>L.</B> Nihil istorum. <b>P.</B> Quid igitur? <b>L.</B> Per comitatem
edepol, pater;<br>
praeterea aliquantum animi causa in deliciis disperdidit.<br>
<b>PHIL.</B> Edepol hominem praemandatum ferme familiariter,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;335<br>
qui quidem nusquam per virtutem rem confregit, atque eget;<br>
nil moror eum tibi esse amicum cum eius modi virtutibus.<br>
<b>LYS.</B> Quia sine omni malitiast, tolerare eius egestatem volo.<br>
<b>PHIL.</B> De mendico male meretur qui ei dat quod edit aut bibat;<br>
nam et illud quod dat perdit et illi prodit vitam ad miseriam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;340<br>
non eo haec dico, quin quae tu vis ego velim et faciam lubens:<br>
sed ego hoc verbum quom illi quoidam dico, praemonstro tibi,<br>
ut ita te aliorum miserescat, ne tis alios misereat.<br>
<b>LYS.</B> Deserere illum et deiuvare in rebus advorsis pudet.<br>
<b>PHIL.</B> Pol pudere quam pigere praestat, totidem litteris.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;345<br>
<b>LYS.</B> Edepol, deum virtute dicam, pater, et maiorum et tua<br>
multa bona bene parta habemus, bene si amico feceris<br>
ne pigeat fecisse, ut potius pudeat si non feceris.<br>
<b>PHIL.</B> De magnis divitiis si quid demas, plus fit an minus?<br>
<b>LYS.</B> Minus, pater; sed civi immuni scin quid cantari solet?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;350<br>
'quod habes ne habeas et illuc quod non habes habeas, malum,<br>
quandoquidem nec tibi bene esse pote pati neque alteri.'<br>
<b>PHIL.</B> Scio equidem istuc ita solere fieri; verum, gnate mi,<br>
is est immunis, cui nihil est qui munus fungatur suom.<br>
<b>LYS.</B> Deum virtute habemus et qui nosmet utamur, pater,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;355<br>
et aliis qui comitati simus benevolentibus.<br>
<b>PHIL.</B> Non edepol tibi pernegare possum quicquam quod velis.<br>
cui egestatem tolerari vis? eloquere audacter patri.<br>
<b>LYS.</B> Lesbonico huic adulescenti, Charmidai filio,<br>
qui illic habitat. <b>PHIL.</B> Quin comedit quod fuit, quod non fuit?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;360<br>
<b>LYS.</B> Ne opprobra, pater; multa eveniunt homini quae volt, quae
nevolt.<br>
<b>PHIL.</B> Mentire edepol, gnate, atque id nunc facis haud consuetudine.<br>
nam sapiens quidem pol ipsus fingit fortunam sibi:<br>
eo non multa quae nevolt eveniunt, nisi fictor malust.<br>
<b>LYS.</B> Multa illi opera opust ficturae, qui se fictorem probum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;365<br>
vitae agundae esse expetit: sed hic admodum adulescentulust.<br>
<b>PHIL.</B> Non aetate, verum ingenio apiscitur sapientia;<br>
sapienti aetas condimentum, sapiens aetati cibust.<br>
agedum eloquere, quid dare illi nunc vis? <b>LYS.</B> Nil quicquam,
pater;<br>
tu modo ne me prohibeas accipere, si quid det mihi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;370<br>
<b>PHIL.</B> An eo egestatem ei tolerabis, si quid ab illo acceperis?<br>
<b>L.</B> Eo, pater. <b>P.</B> Pol ego istam volo me rationem edoceas.
<b>L.</B> Licet.<br>
scin tu illum quo genere natus sit? <b>PHIL.</B> Scio, adprime probo.<br>
<b>LYS.</B> Soror illi est adulta virgo grandis: eam cupio, pater,<br>
ducere uxorem sine dote. <b>PHIL.</B> Sine dote uxorem? <b>LYS.</B>
Ita;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;375<br>
tua re salva hoc pacto ab illo summam inibis gratiam,<br>
neque commodius ullo pacto ei poteris auxiliarier.<br>
<b>PHIL.</B> Egone indotatam te uxorem ut patiar? <b>LYS.</B> Patiundumst,
pater;<br>
et eo pacto addideris nostrae lepidam famam familiae.<br>
<b>PHIL.</B> Multa ego possum docta dicta et quamvis facunde loqui,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;380<br>
historiam veterem atque antiquam haec mea senectus sustinet;<br>
verum ego quando te et amicitiam et gratiam in nostram domum<br>
video adlicere, etsi adversatus tibi fui, istac iudico:<br>
tibi permitto; posce, duce. <b>LYS.</B> Di te servassint mihi.<br>
sed adde ad istam gratiam unum. <b>P.</B> Quid id est autem unum? <b>L.</B>
Eloquar.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;385<br>
tute ad eum adeas, tute concilies, tute poscas. <b>PHIL.</B> Eccere.<br>
<b>LYS.</B> Nimio citius transiges: firmum omne erit quod tu egeris.<br>
gravius tuom erit unum verbum ad eam rem quam centum mea.<br>
<b>PHIL.</B> Ecce autem in benignitate hoc repperi, negotium.<br>
dabitur opera. <b>LYS.</B> Lepidus vivis. haec sunt aedes, hic habet;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;390<br>
Lesbonico est nomen. age, rem cura. ego te opperiar domi.&#151;
</p>

<p>
<b>II.iii</B><br>
<b>PHIL.</B> Non optuma haec sunt, neque ut ego aequom censeo;<br>
verum meliora sunt quam quae deterruma.<br>
sed hoc me unum consolatur atque animum meum,<br>
quia qui nihil aliud nisi quod sibi soli placet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;395<br>
consulit advorsum filium, nugas agit:<br>
miser ex animo fit, factius nihilo facit.<br>
suae senectuti is acriorem hiemem parat,<br>
quom illam importunam tempestatem conciet.<br>
sed aperiuntur aedes quo ibam: commodum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;400<br>
ipse exit Lesbonicus cum servo foras.
</p>

<p>
<b>II.iv</B><br>
<b>LESBONICVS</B> Minus quindecim dies sunt, quom pro hisce aedibus<br>
minas quadraginta accepisti a Callicle.<br>
estne hoc quod dico, Stasime? <b>STASIMVS</B> Quom considero,<br>
meminisse videor fieri. <b>LESB.</B> Quid factumst eo?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;405<br>
<b>STAS.</B> Comessum, expotum; exussum: elotum in balineis,<br>
piscator, pistor apstulit, lanii, coqui,<br>
holitores, myropolae, aucupes: confit cito;<br>
non hercle minus divorse distrahitur cito,<br>
quam si tu obicias formicis papaverem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;410<br>
<b>LESB.</B> Minus hercle in istis rebus sumptumst sex minis.<br>
<b>STAS.</B> Quid quod dedisti scortis? <b>LESB.</B> Ibidem una traho.<br>
<b>STAS.</B> Quid quod ego defrudavi? <b>LESB.</B> Em, istaec ratio
maxumast.<br>
<b>STAS.</B> Non tibi illud apparere, si sumas, potest;<br>
nisi tu immortale rere esse argentum tibi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;415<br>
<b>PHIL.</B> Sero atque stulte, prius quod cautum oportuit,<br>
postquam comedit rem, post rationem putat.<br>
<b>LESB.</B> Nequaquam argenti ratio comparet tamen.<br>
<b>STAS.</B> Ratio quidem hercle apparet: argentum oixetai.<br>
minas quadraginta accepisti a Callicle,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;420<br>
et ille aedis mancipio abs te accepit? <b>LESB.</B> Admodum.<br>
<b>PHIL.</B> Pol opino adfinis noster aedis vendidit;<br>
pater quom peregre veniet, in portast locus,<br>
nisi forte in ventrem filio conrepserit.<br>
<b>STAS.</B> Trapezitae mille drachumarum Olympico,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;425<br>
quas de ratione dehibuisti, redditae?<br>
<b>LESB.</B> Nempe quas spopondi. <b>STAS.</B> Immo 'quas dependi'
inquito<br>
[~qua sponsione pronuper tu exactus es]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;427a<br>
pro illo adulescente, quem tu esse aibas divitem.<br>
<b>L.</B> Factum. <b>S.</B> Vt quidem illud perierit. <b>L.</B> Factum
id quoque est.<br>
nam nunc eum vidi miserum et me eius miseritumst.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;430<br>
<b>STAS.</B> Miseret te aliorum, tui nec miseret nec pudet.<br>
<b>PHIL.</B> Tempust adeundi. <b>LESB.</B> Estne hic Philto qui advenit?<br>
is herclest ipsus. <b>STAS.</B> Edepol ne ego istum velim<br>
meum fieri servom cum suo peculio.<br>
<b>PHIL.</B> Erum atque servom plurumum Philto iubet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;435<br>
salvere, Lesbonicum et Stasimum. <b>LESB.</B> Di duint<br>
tibi, Philto, quaequomque optes. quid agit filius?<br>
<b>PHIL.</B> Bene volt tibi. <b>LESB.</B> Edepol mutuom mecum facit.<br>
<b>STAS.</B> Nequam illud verbumst 'bene volt', nisi qui bene facit.<br>
ego quoque volo esse liber: nequiquam volo;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;440<br>
hic postulet frugi esse: nugas postulet.<br>
<b>PHIL.</B> Meus gnatus me ad te misit, inter te atque nos<br>
adfinitatem ut conciliarem et gratiam.<br>
tuam volt sororem ducere uxorem; et mihi<br>
sententia eademst et volo. <b>LESB.</B> Hau nosco tuom:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;445<br>
bonis tuis rebus meas res inrides malas.<br>
<b>PHIL.</B> Homo ego sum, homo tu es: ita me amabit Iuppiter,<br>
neque te derisum advenio neque dignum puto.<br>
verum hoc quod dixi: meus me oravit filius,<br>
ut tuam sororem poscerem uxorem sibi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;450<br>
<b>LESB.</B> Mearum me rerum novisse aequomst ordinem.<br>
cum vostra nostra non est aequa factio.<br>
adfinitatem vobis aliam quaerite.<br>
<b>STAS.</B> Satin tu es sanus mentis aut animi tui,<br>
qui condicionem hanc repudies? nam illum tibi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;455<br>
ferentarium esse amicum inventum intellego.<br>
<b>LESB.</B> Abin hinc dierecte? <b>STAS.</B> Si hercle ire occipiam,
votes.<br>
<b>LESB.</B> Nisi quid me aliud vis, Philto, respondi tibi.<br>
<b>PHIL.</B> Benigniorem, Lesbonice, te mihi,<br>
quam nunc experior esse, confido fore;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;460<br>
nam et stulte facere et stulte fabularier,<br>
utrumque, Lesbonice, in aetate hau bonumst.<br>
<b>STAS.</B> Verum hercle hic dicit. <b>LESB.</B> Oculum ego ecfodiam
tibi,<br>
si verbum addideris. <b>STAS.</B> Hercle qui dicam tamen;<br>
nam si sic non licebit, luscus dixero.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;465<br>
<b>PHIL.</B> Ita tu nunc dicis, non esse aequiperabiles<br>
vostras cum nostris factiones atque opes?<br>
<b>LESB.</B> Dico. <b>PHIL.</B> Quid? nunc si in aedem ad cenam veneris<br>
atque ibi opulentus tibi par forte obvenerit<br>
(adposita cena sit, popularem quam vocant),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;470<br>
si illi congestae sint epulae a cluentibus:<br>
si quid tibi placeat quod illi congestum siet,<br>
edisne an incenatus cum opulento accubes?<br>
<b>LESB.</B> Edim, nisi si ille votet. <b>STAS.</B> At pol ego etsi
votet<br>
edim, atque ambabus malis expletis vorem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;475<br>
et quod illi placeat praeripiam potissimum,<br>
neque illi concedam quicquam de vita mea.<br>
verecundari neminem apud mensam decet,<br>
nam ibi de divinis atque humanis cernitur.<br>
<b>PHIL.</B> Rem fabulare. <b>STAS.</B> Non tibi dicam dolo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;480<br>
decedam ego illi de via, de semita,<br>
de honore populi; verum quod ad ventrem attinet,<br>
non hercle hoc longe, nisi me pugnis vicerit.<br>
cena hac annona est sine sacris hereditas.<br>
<b>PHIL.</B> Semper tu hoc facito, Lesbonice, cogites,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;485<br>
id optumum esse, tute uti sis optumus;<br>
si id nequeas, saltem ut optumis sis proxumus.<br>
nunc condicionem hanc, quam ego fero et quam abs te peto,<br>
dare atque accipere, Lesbonice, te volo.<br>
di divites sunt, deos decent opulentiae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;490<br>
et factiones, verum nos homunculi,<br>
satillum animai qui quom extemplo emisimus,<br>
aequo mendicus atque ille opulentissimus<br>
censetur censu ad Acheruntem mortuos.<br>
<b>STAS.</B> Mirum quin tu illo tecum divitias feras.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;495<br>
ubi mortuos sis, ita sis ut nomen cluet.<br>
<b>PHIL.</B> Nunc ut scias hic factiones atque opes<br>
non esse neque nos tuam neglegere gratiam,<br>
sine dote posco tuam sororem filio.<br>
quae res bene vortat &#151; habeon pactam? quid taces?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;500<br>
<b>STAS.</B> Pro di immortales, condicionem quoius modi.<br>
<b>PHIL.</B> Quin fabulare 'di bene vortant, spondeo'?<br>
<b>STAS.</B> Eheu ubi usus nil erat dicto, spondeo<br>
dicebat; nunc hic, quom opus est, non quit dicere.<br>
<b>LESB.</B> Quom adfinitate vostra me arbitramini&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;505<br>
dignum, habeo vobis, Philto, magnam gratiam.<br>
sed si haec res graviter cecidit stultitia mea,<br>
Philto, est ager sub urbe hic nobis: eum dabo<br>
dotem sorori; nam is de divitiis meis<br>
solus superfit praeter vitam relicuos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;510<br>
<b>PHIL.</B> Profecto dotem nil moror. <b>LESB.</B> Certumst dare.<br>
<b>STAS.</B> Nostramne, ere, vis nutricem, quae nos educat,<br>
abalienare a nobis? cave sis feceris.<br>
quid edemus nosmet postea? <b>LESB.</B> Etiam tu taces?<br>
tibi ego rationem reddam? <b>STAS.</B> Plane periimus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;515<br>
nisi quid ego comminiscor. Philto, te volo.<br>
<b>P.</B> Si quid vis, Stasime. <b>S.</B> Huc concede aliquantum. <b>P.</B>
Licet.<br>
<b>STAS.</B> Arcano tibi ego hoc dico, ne ille ex te sciat<br>
neve alius quisquam. <b>PHIL.</B> Crede audacter quidlubet.<br>
<b>STAS.</B> Per deos atque homines dico, ne tu illunc agrum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;520<br>
tuom siris umquam fieri neque gnati tui.<br>
ei rei argumenta dicam. <b>PHIL.</B> Audire edepol lubet.<br>
<b>STAS.</B> Primum omnium olim terra cum proscinditur,<br>
in quinto quoque sulco moriuntur boves.<br>
<b>PHIL.</B> Apage, Acheruntis ostium in vostrost agro.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;525<br>
<b>STAS.</B> Tum vinum prius quam coctumst pendet putidum.<br>
<b>LESB.</B> Consuadet homini, credo. etsi scelestus est,<br>
at mi infidelis non est. <b>STAS.</B> Audi cetera.<br>
post id, frumenti quom alibi messis maximast,<br>
tribus tantis illi minus redit quam opseveris.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;530<br>
<b>PHIL.</B> Em istic oportet opseri mores malos,<br>
si in opserendo possint interfieri.<br>
<b>STAS.</B> Neque umquam quisquamst, quoius ille ager fuit,<br>
quin pessume ei res vorterit: quoium fuit,<br>
alii exulatum abierunt, alii emortui,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;535<br>
alii se suspendere. em nunc hic quoius est,<br>
ut ad incitas redactust. <b>PHIL.</B> Apage a me istum agrum.<br>
<b>STAS.</B> Magis apage dicas, si omnia ex me audiveris.<br>
nam fulguritae sunt alternae arbores;<br>
sues moriuntur angina acerrume;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;540<br>
oves scabrae sunt, tam glabrae, em, quam haec est manus.<br>
tum autem Surorum, genus quod patientissumumst<br>
hominum, nemo extat qui ibi sex menses vixerit:<br>
ita cuncti solstitiali morbo decidunt.<br>
<b>PHIL.</B> Credo ego istuc, Stasime, ita esse; sed Campans genus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;545<br>
multo Surorum iam antidit patientia.<br>
sed istest ager profecto, ut te audivi loqui,<br>
malos in quem omnes publice mitti decet,<br>
sicut fortunatorum memorant insulas,<br>
quo cuncti qui aetatem egerint caste suam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;550<br>
conveniant; contra istoc detrudi maleficos<br>
aequom videtur, qui quidem istius sit modi.<br>
<b>STAS.</B> Hospitium est calamitatis: quid verbis opust?<br>
quamvis malam rem quaeras, illic reperias.<br>
<b>PHIL.</B> At tu hercle et illi et alibi. <b>STAS.</B> Cave sis dixeris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;555<br>
me tibi dixisse hoc. <b>PHIL.</B> Dixisti arcano satis.<br>
<b>STAS.</B> Quin hic quidem cupit illum ab se abalienarier,<br>
si quem reperire possit cui os sublinat.<br>
<b>PHIL.</B> Meus quidem hercle numquam fiet. <b>STAS.</B> Si sapies
quidem.<br>
lepide hercle de agro ego hunc senem deterrui;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;560<br>
nam qui vivamus nihil est, si illum amiserit.<br>
<b>PHIL.</B> Redeo ad te, Lesbonice. <b>LESB.</B> Dic sodes mihi,<br>
quid hic est locutus tecum? <b>PHIL.</B> Quid censes? homost:<br>
volt fieri liber, verum quod det non habet.<br>
<b>LESB.</B> Et ego esse locuples, verum nequiquam volo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;565<br>
<b>STAS.</B> Licitumst, si velles; nunc, quom nihil est, non licet.<br>
<b>LESB.</B> Quid tecum, Stasime? <b>STAS.</B> De istoc quod dixti
modo:<br>
si ante voluisses, esses; nunc sero cupis.<br>
<b>PHIL.</B> De dote mecum convenire nil potest:<br>
quid tibi lubet tute agito cum nato meo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;570<br>
nunc tuam sororem filio posco meo.<br>
quae res bene vortat. quid nunc? etiam consulis?<br>
<b>LESB.</B> Quid istic? quando ita vis: di bene vortant. spondeo.<br>
<b>STAS.</B> Numquam edepol quoiquam &lt;tam> expectatus filius<br>
natus quam illuc est spondeo natum mihi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;575<br>
di fortunabunt vostra consilia. <b>PHIL.</B> Ita volo.<br>
<b>LESB.</B> Sed, Stasime, abi huc ad meam sororem ad Calliclem,<br>
dic hoc negoti quo modo actumst. <b>STAS.</B> Ibitur.<br>
<b>LESB.</B> Et gratulator meae sorori. <b>STAS.</B> Scilicet.<br>
<b>PHIL.</B> I hac, Lesbonice, mecum, ut coram nuptiis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;580<br>
dies constituatur; eadem haec confirmabimus.&#151;<br>
<b>LESB.</B> [Tu istuc cura quod iussi. ego iam hic ero.&#151;]<br>
dic Callicli, me ut convenat. <b>STAS.</B> Quin tu i modo.<br>
<b>LESB.</B> De dote ut videat quid opus sit facto. <b>STAS.</B> I
modo.<br>
<b>LESB.</B> Nam certumst sine dote haud dare. <b>STAS.</B> Quin tu
i modo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;585<br>
<b>LESB.</B> Neque enim illi damno umquam esse patiar <b>STAS.</B>
Abi modo.<br>
<b>LESB.</B> Meam neglegentiam. <b>STAS.</B> I modo. <b>LESB.</B> &lt;Nullo
modo><br>
aequom videtur quin quod peccarim <b>STAS.</B> I modo.<br>
<b>LESB.</B> Potissimum mi id obsit. <b>STAS.</B> I modo. <b>LESB.</B>
O pater,<br>
enumquam aspiciam te? &#151; <b>STAS.</B> I modo, i modo, i modo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;590<br>
tandem impetravi abiret. di vestram fidem,<br>
edepol re gesta pessume gestam probe,<br>
si quidem ager nobis salvos est; etsi admodum<br>
in ambiguo est etiam nunc quid ea re fuat.<br>
sed id si alienatur, actumst de collo meo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;595<br>
gestandust peregre clupeus, galea, sarcina:<br>
effugiet ex urbe, ubi erunt factae nuptiae,<br>
ibit istac, aliquo, in maximam malam crucem,<br>
latrocinatum, aut in Asiam aut in Ciliciam.<br>
ibo huc quo mi imperatumst, etsi odi hanc domum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;600<br>
postquam exturbavit hic nos ex nostris aedibus.&#151;
</p>

<p class=shortborder></p>

<p>
<b>ACTVS III</B>
</p>

<p>
<b>III.i</B><br>
<b>CALLICLES</B> Quo modo tu istuc, Stasime, dixti? <b>STASIMVS</B>
Nostrum erilem<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;filium<br>
Lesbonicum suam sororem despondisse. em hoc modo.<br>
<b>CALL.</B> Cui homini despondit? <b>STAS.</B> Lysiteli Philtonis
filio,<br>
sine dote. <b>CALL.</B> Sine dote ille illam in tantas divitias dabit?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;605<br>
non credibile dicis. <b>STAS.</B> At tu edepol nullus creduas.<br>
si hoc non credis, ego credidero &#151; <b>C.</B> Quid? <b>S.</B> Me nihili
pendere.<br>
<b>CALL.</B> Quam dudum istuc aut ubi actumst? <b>STAS.</B> Ilico hic
ante ostium,<br>
tam modo, inquit Praenestinus. <b>CALL.</B> Tanton in re perdita,<br>
quam in re salva Lesbonicus factus est frugalior?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;610<br>
<b>STAS.</B> Atque equidem ipsus ultro venit Philto oratum filio.<br>
<b>CALL.</B> Flagitium quidem hercle fiet, nisi dos dabitur virgini.<br>
postremo edepol ego istam rem ad me attinere intellego.<br>
ibo ad meum castigatorem atque ab eo consilium petam.&#151;<br>
<b>STAS.</B> Propemodum quid illic festinet sentio et subolet mihi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;615<br>
ut agro evortat Lesbonicum, quando evortit aedibus.<br>
o ere Charmides, quam apsenti hic tua res distrahitur tibi!<br>
utinam te rediisse salvom videam, ut inimicos tuos<br>
ulciscare, ut mihi, ut erga te fui et sum, referas gratiam.<br>
nimium difficilest reperiri amicum ita ut nomen cluet,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;620<br>
quoi tuam quom rem credideris, sine omni cura dormias.<br>
sed generum nostrum ire eccillum video cum adfini suo.<br>
nescio quid non satis inter eos convenit: celeri gradu<br>
eunt uterque, ille reprehendit hunc priorem pallio.<br>
haud ineuscheme astiterunt. huc aliquantum apscessero:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;625<br>
est lubido orationem audire duorum adfinium.
</p>

<p>
<b>III.ii</B><br>
<b>LYSITELES</B> Sta ilico, noli avorsari neque te occultassis mihi.<br>
<b>LESBONICVS</B> Potin ut me ire quo profectus sum sinas? <b>LYS.</B>
Si in rem tuam,<br>
Lesbonice, esse videatur, gloriae aut famae, sinam.<br>
<b>LESB.</B> Quod est facillumum, facis. <b>LYS.</B> Quid id est? <b>LESB.</B>
Amico iniuriam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;630<br>
<b>LY.</B> Neque meumst neque facere didici. <b>LE.</B> Indoctus quam
docte facis.<br>
quid faceres, si quis docuisset te, ut sic odio esses mihi?<br>
[qui] bene cum simulas facere mihi te, male facis, male consulis.<br>
<b>LYS.</B> Egone? <b>LESB.</B> Tune. <b>LYS.</B> Quid male facio?
<b>LESB.</B> Quod ego nolo, id cum facis.<br>
<b>LYS.</B> Tuae rei bene consulere cupio. <b>LESB.</B> Tu [mihi] es
melior quam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;635<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;egomet mihi?<br>
sat sapio, satis in rem quae sint meam ego conspicio mihi.<br>
<b>LYS.</B> An id est sapere, ut qui beneficium a benevolente repudies?<br>
<b>LESB.</B> Nullum beneficium esse duco id quod quoi facias non placet.<br>
scio ego et sentio ipse quid agam, neque mens officio migrat,<br>
nec tuis depellar dictis quin rumori serviam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;640<br>
<b>LYS.</B> Quid ais? nam retineri nequeo quin dicam ea quae promeres:<br>
itan tandem hanc maiores famam tradiderunt tibi tui,<br>
ut virtute eorum anteparta per flagitium perderes?<br>
atque honori posterorum tuorum ut vindex fieres,<br>
tibi paterque avosque facilem fecit et planam viam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;645<br>
ad quaerundum honorem: tu fecisti ut difficilis foret,<br>
culpa maxume et desidia tuisque stultis moribus.<br>
praeoptavisti, amorem tuom uti virtuti praeponeres.<br>
nunc te hoc pacto credis posse optegere errata? aha, non itast:<br>
cape sis virtutem animo et corde expelle desidiam tuo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;650<br>
in foro operam amicis da, ne in lecto amicae, ut solitus es.<br>
atque ego istum agrum tibi relinqui ob eam rem enixe expeto,<br>
ut tibi sit qui te corrigere possis, ne omnino inopiam<br>
cives obiectare possint tibi, quos tu inimicos habes.<br>
<b>LESB.</B> Omnia ego istaec quae tu dixti scio, vel exsignavero,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;655<br>
ut rem patriam et gloriam maiorum foedarim meum:<br>
scibam ut esse me deceret, facere non quibam miser;<br>
ita vi Veneris vinctus, otio captus in fraudem incidi.<br>
et tibi nunc, proinde ut merere, summas habeo gratias.<br>
<b>LYS.</B> At operam perire meam sic et te haec dicta corde spernere
~&nbsp; 660<br>
perpeti nequeo, simul me piget parum pudere te;<br>
et postremo, nisi mi auscultas atque hoc ut dico facis,<br>
tute pone te latebis facile, ne inveniat te Honor,<br>
in occulto iacebis cum te maxume clarum voles.<br>
pernovi equidem, Lesbonice, ingenium tuom ingenuom admodum;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;665<br>
scio te sponte non tuapte errasse, sed amorem tibi<br>
pectus opscurasse; atque ipse Amoris teneo omnis vias.<br>
ita est amor, ballista ut iacitur: nihil sic celere est neque volat;<br>
atque is mores hominum moros et morosos efficit:<br>
minus placet magis quod suadetur, quod dissuadetur placet;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;670<br>
quom inopiast, cupias, quando eius copiast, tum non velis;<br>
[ille qui aspellit is compellit, ille qui consuadet vetat.]<br>
insanum [et] malumst in hospitium devorti ad Cupidinem.<br>
sed te moneo hoc etiam atque etiam, ut reputes quid facere expetas.<br>
si istuc, ut conare, facis ~ indicium tuom incendes genus;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;675<br>
tum igitur tibi aquae erit cupido, genus qui restinguas tuom,<br>
atque si eris nactus, proinde ut corde amantes sunt cati&#151;<br>
ne scintillam quidem relinques, genus qui congliscat tuom.<br>
<b>LESB.</B> Facilest inventu: datur ignis, tametsi ab inimico petas.<br>
sed tu obiurgans me a peccatis rapis deteriorem in viam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;680<br>
meam [vis] sororem tibi dem suades sine dote. aha, non convenit<br>
me, qui abusus sum tantam rem patriam, porro in ditiis<br>
esse agrumque habere, egere illam autem, ut me merito oderit.<br>
numquam erit alienis gravis qui suis se concinnat levem.<br>
sicut dixi, faciam: nolo te iactari diutius.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;685<br>
<b>LYS.</B> Tanto meliust te sororis causa egestatem exsequi<br>
atque eum agrum me habere, quam te, tua qui toleres moenia?<br>
<b>LESB.</B> Nolo ego mihi te tam prospicere, qui meam egestatem leves,<br>
sed ut inops infamis ne sim, ne mi hanc famam differant,<br>
me germanam meam sororem in concubinatum tibi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;690<br>
si sine dote &lt;dem>, dedisse magis quam in matrimonium.<br>
quis me improbior perhibeatur esse? haec famigeratio<br>
te honestet, me conlutulentet, si sine dote duxeris:<br>
tibi sit emolumentum honoris, mihi quod obiectent siet.<br>
<b>LYS.</B> Quid? te dictatorem censes fore, si aps te agrum acceperim?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;695<br>
<b>LESB.</B> Neque volo neque postulo neque censeo, verum tamen<br>
is est honos homini pudico, meminisse officium suom.<br>
<b>LYS.</B> Scio equidem te animatus ut sis; video, subolet, sentio:<br>
id agis, ut, ubi adfinitatem inter nos nostram adstrinxeris<br>
atque eum agrum dederis nec quicquam hic tibi sit qui vitam colas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;700<br>
effugias ex urbe inanis; profugus patriam deseres,<br>
cognatos, adfinitatem, amicos factis nuptiis:<br>
mea opera hinc proterritum te meaque avaritia autument.<br>
id me commissurum ut patiar fieri, ne animum induxeris.<br>
<b>STAS.</B> Non enim possum quin exclamem euge. euge, Lysiteles, palin.&nbsp;705<br>
facile palmam habes: hic victust, vicit tua comoedia.<br>
hic agit magis ex argumento et versus melioris facit.<br>
etiam ob stultitiam tuam te ~ curis multabo mina.<br>
<b>LESB.</B> Quid tibi interpellatio aut in consilium huc accessio
est?<br>
<b>S.</B> Eodem pacto, quo huc accessi, apscessero. <b>LE.</B> I hac
mecum domum,&nbsp; 710<br>
Lysiteles, ibi de istis rebus plura fabulabimur.<br>
<b>LYS.</B> Nil ego in occulto agere soleo. meus ut animust, eloquar:<br>
si mihi tua soror, ut ego aequom censeo, ita nuptum datur,<br>
sine dote, neque tu hinc abituru's, quod meum erit id erit tuom;<br>
sin aliter animatus es, bene quod agas eveniat tibi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;715<br>
ego amicus numquam tibi ero alio pacto. sic sententia est.&#151;<br>
<b>STAS.</B> Abiit [hercle] ille quidem. ecquid audis, Lysiteles? ego
te volo.<br>
hic quoque hinc abiit. Stasime, restas solus. quid ego nunc agam,<br>
nisi uti sarcinam constringam et clupeum ad dorsum accommodem,<br>
fulmentas iubeam suppingi soccis? non sisti potest.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;720<br>
video caculam militarem me futurum haud longius:<br>
ad aliquem regem in saginam erus sese coniciet meus;<br>
credo ad summos bellatores acrem fugitorem fore<br>
et capturum spolia ibi illum qui [meo] ero adversus venerit.<br>
egomet autem quom extemplo arcum [mihi] et pharetram et sagittas sumpsero,&nbsp;725<br>
cassidem in caput, dormibo placide in tabernaculo.<br>
ad forum ibo: nudius sextus quoi talentum mutuom<br>
dedi, reposcam, ut habeam, mecum quod feram, viaticum.&#151;
</p>

<p>
<b>III.iii</B><br>
<b>MEGARONIDES</B> Vt mihi rem narras, Callicles, nullo modo<br>
potest fieri prosus quin dos detur virgini.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;730<br>
<b>CALLICLES</B> Namque hercle honeste fieri ferme non potest,<br>
ut eam perpetiar ire in matrimonium<br>
sine dote, quom eius rem penes me habeam domi.<br>
<b>MEG.</B> Parata dos domist; nisi expectare vis,<br>
ut eam sine dote frater nuptum conlocet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;735<br>
post adeas tute Philtonem et dotem dare<br>
te ei dicas, facere id eius ob amicitiam patris.<br>
verum hoc ego vereor, ne istaec pollicitatio<br>
te in crimen populo ponat atque infamiam;<br>
non temere dicant te benignum virgini:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;740<br>
datam tibi dotem, ei quam dares, eius a patre,<br>
ex ea largiri te illi, neque ita ut sit data<br>
columem te sistere illi, et detraxe autument.<br>
nunc si opperiri vis adventum Charmidi,<br>
perlongumst: huic ducendi interea abscesserit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;745<br>
lubido; atque ea condicio huic vel primaria est.<br>
<b>CALL.</B> Nam hercle omnia istaec veniunt in mentem mihi.<br>
vide si hoc utibile magis atque in rem deputas,<br>
ut adeam Lesbonicum, edoceam ut res se habet.<br>
sed ut ego nunc adulescenti thensaurum indicem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;750<br>
indomito, pleno amoris ac lasciviae?<br>
minime, minime hercle vero. nam certo scio,<br>
locum quoque illum omnem, ubi situst, comederit;<br>
quem fodere metuo, sonitum ne ille exaudiat<br>
neu rem ipsam indaget, dotem dare si dixerim.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;755<br>
<b>MEG.</B> Quo pacto ergo igitur clam dos depromi potest?<br>
<b>CALL.</B> Dum occasio ei &lt;rei> reperiatur, interim<br>
ab amico alicunde mutuom argentum rogem.<br>
<b>MEG.</B> Potin est ab amico alicunde exorari? <b>CALL.</B> Potest.<br>
<b>MEG.</B> Gerrae. ne tu illud verbum actutum inveneris:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;760<br>
'mihi quidem hercle non est quod dem mutuom.'<br>
<b>CALL.</B> Malim hercle ut verum dicas, quam ut des mutuom.<br>
<b>MEG.</B> Sed vide consilium, si placet. <b>CALL.</B> Quid consilist?<br>
<b>MEG.</B> Scitum, ut ego opinor, consilium inveni. <b>CALL.</B> Quid
est?<br>
<b>MEG.</B> Homo conducatur aliquis iam, quantum potest,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;765<br>
[quasi sit peregrinus. <b>CALL.</B> Quid is scit facere postea?]<br>
ignota facie, quae &lt;hic> non visitata sit;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;768<br>
mendacilocum aliquem [<b>CALL.</B> Quid is scit facere postea?]<br>
falsidicum, confidentem. <b>CALL.</B> Quid tum postea?<br>
<b>MEG.</B> Is homo exornetur graphice in peregrinum modum;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;767<br>
quasi ad adulescentem a patre ex Seleucia&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;771<br>
veniat, salutem ei nuntiet verbis patris:<br>
illum bene gerere rem et valere et vivere,<br>
et eum rediturum actutum; ferat epistulas<br>
duas, eas nos consignemus, quasi sint a patre:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;775<br>
det alteram illi, alteram dicat tibi<br>
dare sese velle. <b>CALL.</B> Perge porro dicere.<br>
<b>MEG.</B> Seque aurum ferre virgini dotem a patre<br>
dicat patremque id iussisse aurum tibi dare.<br>
tenes iam? <b>CALL.</B> Propemodo, atque ausculto perlubens.&nbsp;780<br>
<b>MEG.</B> Tum tu igitur demum adulescenti aurum dabis,<br>
ubi erit locata virgo in matrimonium.<br>
<b>CALL.</B> Scite hercle sane. <b>MEG.</B> Hoc, ubi thensaurum effoderis,<br>
suspicionem ab adulescente amoveris:<br>
censebit aurum esse a patre allatum tibi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;785<br>
tu de thensauro sumes. <b>CALL.</B> Satis scite et probe;<br>
quamquam hoc me aetatis sycophantari pudet.<br>
sed epistulas quando opsignatas adferet,<br>
[sed quom opsignatas attulerit epistulas]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;788a<br>
nonne arbitraris eum adulescentem anuli<br>
paterni signum novisse? <b>MEG.</B> Etiam tu taces?<br>
sescentae ad eam rem causae possunt conligi:<br>
illum quem habuit perdidit, alium post fecit novom.~<br>
iam si opsignatas non feret, dici hoc potest,<br>
apud portitorem eas resignatas sibi<br>
inspectasque esse. in huius modi negotio&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;795<br>
diem sermone terere segnities merast:<br>
quam vis sermones possunt longi texier.<br>
abi ad thensaurum iam confestim clanculum,<br>
servos ancillas amove. atque audin? <b>CALL.</B> Quid est?<br>
<b>MEG.</B> Vxorem quoque eampse hanc rem uti celes face,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;800<br>
nam pol tacere numquam quicquamst quod queat.<br>
quid nunc stas? quin tu hinc amoves et te moves?<br>
aperi, deprome inde auri ad hanc rem quod sat est,<br>
continuo operito denuo; sed clanculum,<br>
sicut praecepi; cunctos exturba aedibus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;805<br>
<b>CALL.</B> Ita faciam. <b>MEG.</B> At enim nimis longo sermone utimur,<br>
diem conficimus quod iam properatost opus.<br>
nihil est de signo quod vereare; me vide:<br>
lepida est illa causa, ut commemoravi, dicere<br>
apud portitores esse inspectas. denique&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;810<br>
diei tempus non vides? quid illum putas,<br>
natura illa atque ingenio? iam dudum ebriust.<br>
quidvis probare poterit; tum, quod maxumumst,<br>
adferre, non petere hinc se dicet. <b>CALL.</B> Iam sat est.<br>
<b>MEG.</B> Ego sycophantam iam conduco de foro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;815<br>
epistulasque iam consignabo duas,<br>
eumque huc &lt;ad> adulescentem meditatum probe<br>
mittam. <b>CALL.</B> Eo ego igitur intro ad officium meum.<br>
tu istuc age. &#151; <b>MEG.</B> Actum reddam nugacissume.&#151;
</p>

<p class=shortborder></p>

<p>
<b>ACTVS IV</B>
</p>

<p>
<b>IV.i</B><br>
<b>CHARMIDES</B> Salsipotenti et mulsipotenti Iovis fratri et Nerei
Neptuno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;820<br>
laetus lubens laudes ago et grates gratiasque habeo et fluctibus salsis,<br>
quos penes mei &lt;fuit saepe> potestas, bonis meis quid foret et meae
vitae,<br>
quom suis med ex locis in patriam suavissumam reducem faciunt.<br>
atque ego, Neptune, tibi ante alios deos gratias ago atque habeo summas;<br>
nam te omnes saevomque severumque atque avidis moribus commemorant,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;825<br>
spurcificum, immanem, intolerandum, vesanum: contra opera expertus,<br>
nam pol placido te et clementi meo usque modo, ut volui, usus sum in
alto.<br>
atque hanc tuam gloriam iam ante auribus acceperam, et nobilest apud
homines,<br>
pauperibus te parcere solitum, dites damnare atque domare.<br>
abi, laudo, scis ordine, ut aequomst, tractare homines; hoc dis dignumst.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;830<br>
[semper mendicis modesti sint.]<br>
fidus fuisti: infidum esse iterant; nam apsque foret te, sat scio in
alto<br>
distraxissent disque tulissent satellites tui me miserum foede<br>
bonaque omnia &lt;mea> item una mecum passim caeruleos per campos:<br>
ita iam quasi canes, haud secus, circum stabant navem turbines venti,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;835<br>
imbres fluctusque atque procellae infensae frangere malum,<br>
ruere antemnas, scindere vela, ni tua pax propitia foret praesto.<br>
apage a me sis, dehinc iam certumst otio dare me; satis partum habeo<br>
quibus aerumnis deluctavi, filio dum divitias quaero.<br>
sed quis hic est, qui in plateam ingreditur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;840<br>
cum novo ornatu specieque simul?<br>
pol quamquam domi cupio, opperiar,<br>
quam hic rem agat animum advortam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;842a
</p>

<p>
<b>IV.ii</B><br>
<b>SYCOPHANTA</B> Huic ego die nomen Trinummo faciam: nam ego operam
meam<br>
tribus nummis hodie locavi ad artis nugatorias.<br>
advenio ex Seleucia, Macedonia, Asia atque Arabia,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;845<br>
quas ego neque oculis nec pedibus umquam usurpavi meis.<br>
viden egestas quid negoti dat homini misero mali,<br>
quin ego nunc subigor trium nummum causa ut hasce epistulas<br>
dicam ab eo homine me accepisse, quem ego qui sit homo nescio<br>
neque novi, neque natus necne is fuerit, id solide scio.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;850<br>
<b>CHARM.</B> Pol hic quidem fungino generest: capite se totum tegit.<br>
Hilurica facies videtur hominis, eo ornatu advenit.<br>
<b>SYC.</B> Ille qui me conduxit, ubi conduxit, abduxit domum,<br>
quae voluit mihi dixit, docuit et praemonstravit prius,<br>
quo modo quicque agerem; nunc adeo si quid ego addidero amplius,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;855<br>
eo conductor melius de me nugas conciliaverit.<br>
ut ille me exornavit, ita sum ornatus; argentum hoc facit.<br>
ipse ornamenta a chorago haec sumpsit suo periculo.<br>
nunc ego si potero ornamentis hominem circumducere,<br>
dabo operam, ut me esse ipsum plane sycophantam sentiat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;860<br>
<b>CHARM.</B> Quam magis specto, minus placet mi haec hominis facies.
mira sunt,<br>
ni illic homost aut dormitator aut sector zonarius.<br>
loca contemplat, circumspectat sese atque aedis noscitat.<br>
credo edepol, quo mox furatum veniat speculatur loca.<br>
magis lubidost opservare quid agat: ei rei operam dabo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;865<br>
<b>SYC.</B> Has regiones demonstravit mi ille conductor meus;<br>
apud illas aedis sistendae mihi sunt sycophantiae.<br>
fores pultabo. <b>CHARM.</B> Ad nostras aedis hic quidem habet rectam
viam.<br>
hercle opinor mi advenienti hac noctu agitandumst vigilias.<br>
<b>SYC.</B> Aperite hoc, aperite. heus, ecquis his foribus tutelam
gerit?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;870<br>
<b>CH.</B> Quid, adulescens, quaeris? quid vis? quid istas pultas?
<b>S.</B> Heus senex,<br>
census cum &lt;sum>, iuratori recte rationem dedi.<br>
* * *&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;872a<br>
Lesbonicum hic adulescentem quaero in his regionibus<br>
ubi habitet, et item alterum ad istanc capitis albitudinem:<br>
Calliclem aiebat vocari qui has dedit mi epistulas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;875<br>
<b>CHARM.</B> Meum gnatum hic quidem Lesbonicum quaerit et amicum meum,<br>
cui ego liberosque bonaque commendavi, Calliclem.<br>
<b>SYC.</B> Fac me, si scis, certiorem, hisce homines ubi habitent,
pater.<br>
<b>CHARM.</B> Quid eos quaeris? aut quis es? aut unde es? aut unde
advenis?<br>
<b>SYC.</B> Multa simul rogitas, nescio quid expediam potissimum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;880<br>
si unum quidquid singillatim et placide percontabere,<br>
et meum nomen et mea facta et itinera ego faxo scias.<br>
<b>CHARM.</B> Faciam ita ut vis. agedum nomen tuom primum memora mihi.<br>
<b>SYC.</B> Magnum facinus incipissis petere. <b>CH.</B> Quid ita?
<b>SYC.</B> Quia, pater,<br>
si ante lucem ire occipias a meo primo nomine,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;885<br>
concubium sit noctis prius quam ad postremum perveneris.<br>
<b>CHARM.</B> Opus factost viatico ad tuom nomen, ut tu praedicas.<br>
<b>SYC.</B> Est minusculum alterum, quasi vixillum vinarium.<br>
<b>CHARM.</B> Quid est tibi nomen, adulescens? <b>SYC.</B> Pax, id
est nomen mihi.<br>
hoc cotidianumst. <b>CHARM.</B> Edepol nomen nugatorium,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;890<br>
quasi dicas, si quid crediderim tibi, pax++periisse ilico.<br>
hic homo solide sycophantast. quid ais tu, adulescens? <b>SYC.</B>
Quid est?<br>
<b>CHARM.</B> Eloquere, isti tibi quid homines debent, quos tu quaeritas?<br>
<b>SYC.</B> Pater istius adulescentis dedit has duas mi epistulas,<br>
Lesbonici. is mi est amicus. <b>CHARM.</B> Teneo hunc manifestarium.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;895<br>
me sibi epistulas dedisse dicit. ludam hominem probe.<br>
<b>SYC.</B> Ita ut occepi, si animum advortas, dicam. <b>CHARM.</B>
Dabo operam tibi.<br>
<b>SYC.</B> Hanc me iussit Lesbonico suo gnato dare epistulam,<br>
et item hanc alteram suo amico Callicli iussit dare.<br>
<b>CHARM.</B> Mihi quoque edepol, quom hic nugatur, contra nugari lubet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;900<br>
[ubi ipse erat? <b>SY.</B> Bene rem gerebat. <b>CH.</B> Ergo ubi? <b>SY.</B>
In Seleucia.<br>
<b>CH.</B>] Ab ipson istas accepisti? <b>SYC.</B> E manibus dedit mi
ipse in manus.<br>
<b>CH.</B> Qua facie est homo? <b>S.</B> Sesquipede quiddamst quam
tu longior.<br>
<b>CHARM.</B> Haeret haec res, siquidem ego apsens sum quam praesens
longior.<br>
novistin hominem? <b>SYC.</B> Ridicule rogitas, quicum una cibum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;905<br>
capere soleo. <b>CH.</B> Quid est ei nomen? <b>SYC.</B> Quod edepol
homini probo.<br>
<b>CHARM.</B> Lubet audire. <b>SYC.</B> Illi edepol &#151; illi &#151; illi
&#151; vae misero mihi.<br>
<b>CHARM.</B> Quid est negoti? <b>SYC.</B> Devoravi nomen imprudens
modo.<br>
<b>CHARM.</B> Non placet qui amicos intra dentes conclusos habet.<br>
<b>SYC.</B> Atque etiam modo vorsabatur mi in labris primoribus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;910<br>
<b>CHARM.</B> Temperi huic hodie anteveni. <b>SYC.</B> Teneor manifesto
miser.<br>
<b>CHARM.</B> Iam recommentatu's nomen? <b>SYC.</B> Deum hercle me
atque hominum pudet.<br>
<b>CH.</B> Vide modo ut hominem noveris. <b>S.</B> Tam quam me. fieri
istuc solet,<br>
quod in manu teneas atque oculis videas, id desideres.<br>
litteris recomminiscar. &lt;C> est principium nomini.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;915<br>
<b>CH.</B> Callias? <b>S.</B> Non est. <b>CH.</B> Callippus? <b>S.</B>
Non est. <b>CH.</B> Callidemides?<br>
<b>S.</B> Non est. <b>CH.</B> Callinicus? <b>S.</B> Non est. <b>CH.</B>
Callimarchus? <b>S.</B> Nil agis.<br>
neque adeo edepol flocci facio, quando egomet memini mihi.<br>
<b>CHARM.</B> At enim multi Lesbonici sunt hic: nisi nomen patris<br>
dices, non monstrare istos possum homines quos tu quaeritas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;920<br>
quod ad exemplum est? coniectura si reperire possumus.<br>
<b>SYC.</B> Ad hoc exemplum est &#151; <b>CHARM.</B> An Chares? an Charmides?
<b>SYC.</B> Enim<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Charmides.<br>
em istic erit. qui istum di perdant. dixi ego iam dudum tibi:<br>
* * *&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;923a<br>
<b>CHARM.</B> Te potius bene dicere aequomst homini amico, quam male.<br>
<b>SYC.</B> Satin inter labra atque dentes latuit vir minimi preti?<br>
<b>CH.</B> Ne male loquere apsenti amico. <b>SYC.</B> Quid ergo ille
ignavissumus<br>
mihi latitabat? <b>CHARM.</B> Si appellasses, respondisset, nomine.<br>
sed ipse ubi est? <b>S.</B> Pol illum reliqui ad Rhadamantem in Cecropia
insula.~<br>
<b>CH.</B> Quis homo est me insipientior, qui ipse, egomet ubi sim,
quaeritem?<br>
sed nil disconducit huic rei. quid ais? quid hoc quod te rogo?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;930<br>
quos locos adiisti? <b>SYC.</B> Nimium mirimodis mirabiles.<br>
<b>CHARM.</B> Lubet audire, nisi molestumst. <b>SYC.</B> Quin discupio
dicere.<br>
omnium primum in Pontum advecti ad Arabiam terram sumus.<br>
<b>CH.</B> Eho an etiam Arabiast in Ponto? <b>S.</B> Est: non illa
ubi tus gignitur,<br>
sed ubi apsinthium fit atque cunila gallinacea.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;935<br>
<b>CHARM.</B> Nimium graphicum hunc nugatorem. sed ego sum insipientior,<br>
qui egomet unde redeam hunc rogitem, quae ego sciam atque hic nesciat;<br>
nisi quia lubet experiri, quo evasurust denique.<br>
sed quid ais? quo inde isti porro? <b>SYC.</B> Si animum advortes,
eloquar.<br>
ad caput amnis, quod de caelo exoritur sub solio Iovis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;940<br>
<b>CH.</B> Sub solio Iovis? <b>S.</B> Ita dico. <b>CH.</B> E caelo?
<b>S.</B> Atque &lt;e> medio quidem.<br>
<b>CH.</B> Eho an etiam in caelum escendisti? <b>S.</B> Immo horiola
advecti sumus,<br>
usque aqua advorsa per amnem. <b>CHARM.</B> Eho an tu etiam vidisti
Iovem?<br>
<b>SYC.</B> Alii di isse ad villam aiebant servis depromptum cibum.<br>
deinde porro &#151; <b>CHARM.</B> Deinde porro nolo quicquam praedices.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;945<br>
<b>SYC.</B> &lt;Sed &#151; <b>CHA.</B> Abe>o hercle, si es molestus. nam
pudicum neminem,<br>
&lt;Pax, refe>rre oportet, qui aps terra ad caelum pervenerit.<br>
<b>SYC.</B> &lt;Facia>m ita ut te velle video. sed monstra hosce homines
mihi,<br>
quos ego quaero, quibus me oportet has deferre epistulas.<br>
<b>CHARM.</B> Quid ais? tu nunc si forte eumpse Charmidem conspexeris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;950<br>
illum quem tibi istas dedisse commemoras epistulas,<br>
norisne hominem? <b>SYC.</B> Ne tu me edepol arbitrare beluam,<br>
qui quidem non novisse possim quicum aetatem exegerim.<br>
an ille tam esset stultus, qui mihi mille nummum crederet<br>
Philippum, quod me aurum deferre iussit ad gnatum suom&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;955<br>
atque ad amicum Calliclem, quoi rem aibat mandasse hic suam?<br>
mihi concrederet, nisi me ille et ego illum nossem approbe?<br>
<b>CHARM.</B> Enim vero ego nunc sycophantae huic sycophantari volo,<br>
si hunc possum illo mille nummum Philippum circumducere,<br>
quod sibi me dedisse dixit, quem ego qui sit homo nescio&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;960<br>
neque oculis ante hunc diem umquam vidi. eine aurum crederem,<br>
quoi, si capitis res sit, nummum numquam credam plumbeum?<br>
adgrediundust hic homo mi astu. heus, Pax, te tribus verbis volo.<br>
<b>SYC.</B> Vel trecentis. <b>CHARM.</B> Haben tu id aurum quod accepisti
a Charmide?<br>
<b>SYC.</B> Atque etiam Philippum, numeratum illius in mensa manu,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;965<br>
mille nummum. <b>CHARM.</B> Nempe ab ipso id accepisti Charmide?<br>
<b>SYC.</B> Mirum quin ab avo eius aut proavo acciperem, qui sunt mortui.<br>
<b>CH.</B> Adulescens, cedo dum istuc aurum mi. <b>S.</B> Quod ego
aurum dem tibi?<br>
<b>CH.</B> Quod a me te accepisse fassu's. <b>S.</B> Aps te accepisse?
<b>CH.</B> Ita loquor.<br>
<b>S.</B> Quis tu homo es? <b>CH.</B> Qui mille nummum tibi dedi ego
sum Charmides.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;970<br>
<b>SYC.</B> Neque edepol tu is es neque hodie is umquam eris, auro
huic quidem.<br>
abi sis, nugator: nugari nugatori postulas.<br>
<b>CH.</B> Charmides ego sum. <b>S.</B> Nequiquam hercle es, nam nihil
auri fero.<br>
nimis argute obrepsisti in eapse occasiuncula:<br>
postquam ego me aurum ferre dixi, post tu factu's Charmides;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;975<br>
prius tu non eras, quam auri feci mentionem. nihil agis;<br>
proin tu te, itidem ut charmidatus es, rursum recharmida.<br>
<b>CHARM.</B> Quis ego sum igitur, siquidem is non sum qui sum? <b>SYC.</B>
Quid id ad<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;me attinet?<br>
dum ille ne sis quem ego esse nolo, sis mea causa qui lubet.<br>
prius non is eras qui eras: nunc is factu's qui tum non eras.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;980<br>
<b>CHARM.</B> Age si quid agis. <b>SYC.</B> Quid ego agam? <b>CHARM.</B>
Aurum redde. <b>SYC.</B><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dormitas, senex.<br>
<b>CHARM.</B> Fassu's Charmidem dedisse aurum tibi. <b>SYC.</B> Scriptum
quidem.<br>
<b>CHARM.</B> Properas an non properas ire actutum ab his regionibus,<br>
dormitator, prius quam ego hic te iubeo mulcari male?<br>
<b>SYC.</B> Quam ob rem? <b>CHARM.</B> Quia illum quem ementitus es,
ego sum ipsus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;985<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Charmides,<br>
quem tibi epistulas dedisse aiebas. <b>SYC.</B> Eho, quaeso, an tu
is es?<br>
<b>CHARM.</B> Is enim vero sum. <b>SYC.</B> Ain tu tandem? is ipsusne
es? <b>CHARM.</B> Aio.<br>
<b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;SYC.</B> Ipsus es?<br>
<b>C.</B> Ipsus, inquam, Charmides sum. <b>S.</B> Ergo ipsusne es?
<b>C.</B> Ipsissimus.<br>
abin hinc ab oculis? <b>SYC.</B> Enim vero serio, quoniam advenis&#151;<br>
vapulabis meo arbitratu et novorum aedilium.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;990<br>
<b>CHARM.</B> At etiam maledicis? <b>SYC.</B> Immo, salvos quandoquidem
advenis&#151;<br>
di te perdant, si te flocci facio an periisses prius.<br>
ego ob hanc operam argentum accepi, te macto infortunio:<br>
ceterum qui sis, qui non sis, floccum non interduim.<br>
ibo, ad illum renuntiabo qui mihi tris nummos dedit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;995<br>
ut sciat se perdidisse. ego abeo. male vive et vale.<br>
qui te di omnes advenientem peregre perdant, Charmides.&#151;<br>
<b>CHARM.</B> Postquam illic hinc abiit, post loquendi libere<br>
videtur tempus venisse atque occasio.<br>
iam dudum meum ille pectus pnngit aculeus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1000<br>
quid illi negoti fuerit ante aedis meas.<br>
nam epistula illa mihi concenturiat metum<br>
in corde et illud mille nummum quam rem agat.<br>
numquam edepol temere tinnit tintinnabulum:<br>
nisi qui illud tractat aut movet, mutumst, tacet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1005<br>
sed quis hic est, qui huc in plateam cursuram incipit?<br>
lubet observare quid agat: huc concessero.
</p>

<p>
<b>IV.iii</B><br>
<b>STASIMVS</B> Stasime, fac te propere celerem, recipe te ad dominum
domum,<br>
ne subito metus exoriatur scapulis stultitia tua.<br>
adde gradum, adpropera. iam dudum factumst, cum abiisti domo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1010<br>
cave sis tibi, ne bubuli in te cottabi crebri crepent,<br>
si aberis ab eri quaestione. ne destiteris currere.<br>
ecce hominem te, Stasime, nihili: satin in thermipolio<br>
condalium es oblitus, postquam thermopotasti gutturem?<br>
recipe te et recurre petere &lt;re> recenti. <b>CHARM.</B> Huic, quisquis
est, 1015<br>
gurguliost exercitor: is hunc hominem cursuram docet.<br>
<b>STAS.</B> Quid, homo nihili, non pudet te? tribusne te poteriis<br>
memoriam esse oblitum? an vero, quia cum frugi hominibus<br>
ibi bibisti, qui ab alieno facile cohiberent manus?<br>
Truthus fuit, Cerconicus, Crinnus, Cercobulus, Collabus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1020<br>
oculicrepidae cruricrepidae, ferriteri mastigiae:<br>
inter eosne homines condalium te redipisci postulas?<br>
quorum eorum unus surrupuit currenti cursori solum.<br>
<b>CH.</B> Ita me di ament, graphicum furem. <b>S.</B> Quid ego quod
periit petam?<br>
nisi etiam laborem ad damnum apponam epithecam insuper.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1025<br>
quin tu quod periit periisse ducis? cape vorsoriam,<br>
recipe te ad erum. <b>CHARM.</B> Non fugitivost hic homo, commeminit
domi.<br>
<b>STAS.</B> Vtinam veteres homin&lt;um mor>es, veteres parsimoniae<br>
potius &lt;in> maiore honore hic essent quam mores mali.<br>
<b>CHARM.</B> Di immortales, basilica hic quidem facinora inceptat
loqui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1030<br>
vetera quaerit, vetera amare hunc more maiorum scias.<br>
<b>STAS.</B> Nam nunc mores nihili faciunt quod licet, nisi quod lubet:<br>
ambitio iam more sanctast, liberast a legibus;<br>
scuta iacere fugereque hostis more habent licentiam:<br>
petere honorem pro flagitio more fit. <b>CHARM.</B> Morem improbum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1035<br>
<b>STAS.</B> Strenuiores praeterire more fit. <b>CHARM.</B> Nequam
quidem.<br>
<b>STAS.</B> Mores leges perduxerunt iam in potestatem suam,<br>
magisque is sunt obnoxiosae quam parentes liberis.<br>
eae miserae etiam ad parietem sunt fixae clavis ferreis,<br>
ubi malos mores adfigi nimio fuerat aequius.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1040<br>
<b>CHARM.</B> Lubet adire atque appellare hunc; verum ausculto perlubens<br>
et metuo, si compellabo, ne aliam rem occipiat loqui.<br>
<b>STAS.</B> Neque istis quicquam lege sanctumst: leges mori serviunt,<br>
mores autem rapere properant qua sacrum qua publicum.<br>
<b>CHARM.</B> Hercle istis malam rem magnam moribus dignumst dari.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1045<br>
<b>S.</B> Nonne hoc publice animum advorti? nam id genus hominum omnibus<br>
univorsis est advorsum atque omni populo male facit:<br>
male fidem servando illis quoque abrogant etiam fidem,<br>
qui nil meriti; quippe eorum ex ingenio ingenium horum probant.<br>
hoc qui in mentem venerit mihi? re ipsa modo commonitus sum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1050<br>
si quoi mutuom quid dederis, fit pro proprio perditum:<br>
quom repetas, inimicum amicum beneficio invenias tuo.<br>
si mage exigere occupias, duarum rerum exoritur optio:<br>
vel illud quod credideris perdas, vel illum amicum amiseris.<br>
<b>CH.</B> Meus est hic quidem Stasimus servos. <b>S.</B> Nam ego talentum
mutuom 1055<br>
quoi dederam, talento inimicum mi emi, amicum vendidi.<br>
sed ego sum insipientior, qui rebus curem publicis<br>
potius quam, id quod proxumumst, meo tergo tutelam geram.<br>
eo domum. <b>CH.</B> Heus tu, asta ilico. audi. <b>S.</B> Heus tu,
non sto. <b>CH.</B> Te volo.<br>
<b>ST. </B>Quid si ego me te velle nolo? <b>CH.</B> Aha nimium, Stasime,
saeviter.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1060<br>
<b>S.</B> Emere meliust cui imperes. <b>CH.</B> Pol ego emi atque argentum
dedi;<br>
sed si non dicto audiens est, quid ago? <b>STAS.</B> Da magnum malum.<br>
<b>CHARM.</B> Bene mones, ita facere certumst. <b>STAS.</B> Nisi quidem
es obnoxius.<br>
<b>CHARM.</B> Si bonus es, obnoxius sum; sin secus es, faciam ut iubes.<br>
<b>STAS.</B> Quid id ad me attinet, bonisne servis tu utare an malis?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1065<br>
<b>CHARM.</B> Quia boni malique in ea re pars tibi est. <b>STAS.</B>
Partem alteram<br>
tibi permitto; illam alteram apud me, quod bonist, apponito.<br>
<b>CHARM.</B> Si eris meritus, fiet. respice huc ad me. ego sum Charmides.<br>
<b>STAS.</B> Hem quis est qui mentionem homo hominis fecit optumi?<br>
<b>CHARM.</B> Ipsus homo optumus. <b>STAS.</B> Mare terra caelum, di
vestram fidem,&nbsp; 1070<br>
satin ego oculis plane video? estne ipsus an non est? is est,<br>
certe is est, is est profecto. o mi ere exoptatissime,<br>
salve. <b>CH.</B> Salve, Stasime. <b>S.</B> Salvom te &#151; <b>CH.</B>
Scio et credo tibi.<br>
sed omitto alia, hoc mihi responde: liberi quid agunt mei,<br>
quos reliqui hic filium atque filiam? <b>STAS.</B> Vivont, valent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1075<br>
<b>CH.</B> Nempe uterque? <b>S.</B> Vterque. <b>CH.</B> Di me salvom
et servatum volunt.<br>
cetera intus otiose percontabor quae volo.<br>
eamus intro, sequere. <b>S.</B> Quo tu te agis? <b>CH.</B> Quonam nisi
domum?<br>
<b>STAS.</B> Hicine nos habitare censes? <b>CHARM.</B> Vbinam ego alibi
censeam?<br>
<b>S.</B> Iam &#151; <b>CH.</B> Quid iam? <b>S.</B> Non sunt nostrae aedis
istae. <b>CH.</B> Quid&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1080<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ego ex te audio?<br>
<b>STAS.</B> Vendidit tuos natus aedis. <b>CHARM.</B> Perii. <b>STAS.</B>
Praesentariis<br>
argenti minis numeratis &#151; <b>CH.</B> Quot? <b>S.</B> Quadraginta.
<b>CH.</B> Occidi.<br>
quis eas emit? <b>STAS.</B> Callicles, cui tuam rem commendaveras;<br>
is habitatum huc commigravit nosque exturbavit foras.<br>
<b>CHARM.</B> Vbi nunc filius meus habitat? <b>STAS.</B> Hic in hoc
posticulo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1085<br>
<b>CHARM.</B> Male disperii. <b>STAS.</B> Credidi aegre tibi id, ubi
audisses, fore.<br>
<b>CHARM.</B> Ego miserrumis periclis sum per maria maxuma<br>
vectus, capitali periclo per praedones plurimos<br>
me servavi, salvos redii: nunc hic disperii miser,<br>
propter eosdem quorum causa fui hac aetate exercitus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1090<br>
adimit animam mi aegritudo. Stasime, tene me. <b>STAS.</B> Visne aquam<br>
tibi petam? <b>CH.</B> Res quom animam agebat, tum esse offusam oportuit.
</p>

<p>
<b>IV.iv</B><br>
<b>CALLICLES</B> Quid hoc hic clamoris audio ante aedis meas?<br>
<b>CHARM.</B> O Callicles, o Callicles, o Callicles,<br>
qualine amico mea commendavi bona?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1095<br>
<b>CALL.</B> Probo et fideli et fido et cum magna fide.<br>
et salve et salvom te advenisse gaudeo.<br>
<b>CHARM.</B> Credo, omnia istaec si ita sunt ut praedicas.<br>
sed quis iste est tuos ornatus? <b>CALL.</B> Ego dicam tibi.<br>
thensaurum effodiebam intus, dotem, filiae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1100<br>
tuae quae daretur. sed intus narrabo tibi<br>
et hoc et alia. sequere. <b>CH.</B> Stasime. <b>ST.</B> Hem. <b>CH.</B>
Strenue<br>
curre in Piraeum, atque unum curriculum face.<br>
videbis iam illic navem qua advecti sumus.<br>
iubeto Sangarionem quae imperaverim&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1105<br>
curare ut efferantur, et tu ito simul.<br>
solutumst portitori iam portorium:<br>
nihil est morae. i, i, ambula, actutum redi.<br>
<b>STAS.</B> Illic sum atque hic sum. <b>CALL.</B> Sequere tu hac me
intro.<b>CHARM.</B><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sequor.<br>
<b>STAS.</B> Hic meo ero amicus solus firmus restitit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1110<br>
neque demutavit animum de firma fide,<br>
quamquam labores multos<br>
sed hic unus, ut ego suspicor, servat fidem.<br>
~ ob rem laborem eum ego cepisse censeo.&#151;
</p>

<p class=shortborder></p>

<p>
<b>ACTVS V</B>
</p>

<p>
<b>V.i</B><br>
<b>LYSITELES</B> Hic homost omnium hominum praecipuos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1115<br>
voluptatibus gaudiisque antepotens:<br>
ita commoda quae cupio eveniunt,<br>
quod ago adsequitur, subest, subsequitur,<br>
ita gaudiis gaudium suppeditat.<br>
modo me Stasimus Lesbonici servos convenit &lt;domi>;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1120<br>
is mihi dixit, suom erum peregre huc advenisse Charmidem.<br>
nunc mi is propere conveniundust, ut quae cum eius filio<br>
egi, ei rei fundus pater sit potior. eo &lt;quantum potest>.<br>
sed fores hae sonitu suo mihi moram obiciunt incommode.
</p>

<p>
<b>V.ii</B><br>
<b>CHARMIDES</B> Neque fuit neque erit neque esse quemquam hominem
in terra&nbsp; 1125<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;arbitror,<br>
quoi fides fidelitasque amicum erga aequiperet tuam;<br>
nam exaedificavisset me ex his aedibus, apsque te foret.<br>
<b>CALLICLES</B> Si quid amicum erga bene feci aut consului fideliter,<br>
non videor meruisse laudem, culpa caruisse arbitror.<br>
[nam beneficium, homini proprium quod datur, ~ prosumpserit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1130<br>
quod datum utendumst, id repetundi copiast quando velit.]<br>
<b>CHARM.</B> Est ita ut tu dicis. sed ego hoc nequeo mirari satis,<br>
eum sororem despondisse suam in tam fortem familiam.<br>
<b>CALL.</B> Lysiteli quidem Philtonis filio. <b>LYS.</B> Enim me nominat.<br>
<b>CHARM.</B> Familiam optumam occupavit. <b>LYS.</B> Quid ego cesso
hos conloqui?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1135<br>
sed maneam etiam opinor, namque hoc commodum orditur loqui.<br>
<b>CH.</B> Vah. <b>CALL.</B> Quid est? <b>CH.</B> Oblitus intus dudum
tibi sum dicere:<br>
modo mi advenienti nugator quidam occessit obviam,<br>
nimis pergraphicus sycophanta; is mille nummum se aureum<br>
meo datu tibi ferre et gnato Lesbonico aibat meo;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1140<br>
quem ego nec qui esset noram, neque eum ante usquam conspexi prius.<br>
sed quid rides? <b>CALL.</B> Meo adlegatu venit, quasi qui aurum mihi<br>
ferret aps te, quod darem tuae gnatae dotem, ut filius<br>
tuos, quando illi a me darem, esse allatum id aps te crederet<br>
neu qui rem ipsam posset intellegere, [et] thensaurum tuom&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1145<br>
me esse penes, atque eum [a] me lege populi patrium posceret.<br>
<b>CHARM.</B> Scite edepol. <b>CALL.</B> Megaronides communis hoc meus
et tuos<br>
benevolens commentust. <b>CHARM.</B> Quin conlaudo consilium et probo.<br>
<b>LYS.</B> Quid ego ineptus, dum sermonem vereor interrumpere,<br>
solus sto nec quod conatus sum agere ago? hominis conloquar.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1150<br>
<b>CH.</B> Quis hic est, qui huc ad nos incedit? <b>L.</B> Charmidem
socerum suom<br>
Lysiteles salutat. <b>CHARM.</B> Di dent tibi, Lysiteles, quae velis.<br>
<b>CALL.</B> Non ego sum salute dignus? <b>LYS.</B> Immo salve, Callicles;<br>
hunc priorem aequomst me habere: tunica propior palliost.<br>
<b>CALL.</B> Deos volo consilia vostra &lt;vobis> recte vortere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1155<br>
<b>CHARM.</B> Filiam meam tibi desponsam esse audio. <b>LYS.</B> Nisi
tu nevis.<br>
<b>CH.</B> Immo haud nolo. <b>L.</B> Sponden ergo tuam gnatam uxorem
mihi?<br>
<b>CHARM.</B> Spondeo, et mille auri Philippum dotis. <b>LYS.</B> Dotem
nil moror.<br>
<b>CHARM.</B> Si illa tibi placet, placenda dos quoque est quam dat
tibi.<br>
postremo quod vis non duces, nisi illud quod non vis feres.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1160<br>
<b>CALL.</B> Ius hic orat. <b>LYS.</B> Impetrabit te advocato atque
arbitro.<br>
istac lege filiam tuam sponden mi uxorem dari?<br>
<b>CH.</B> Spondeo. <b>C.</B> Et ego spondeo idem hoc. <b>L.</B> Oh
salvete, adfines mei.<br>
<b>CHARM.</B> Atque edepol sunt res, quas propter tibi tamen suscensui.<br>
<b>LYS.</B> Quid ego feci? <b>CHARM.</B> Meum corrumpi quia perpessu's
filium. 1165<br>
<b>LYS.</B> Si id mea voluntate factumst, &lt;est> quod mihi suscenseas.<br>
sed sine me hoc aps te impetrare quod volo. <b>CH.</B> Quid id est?
<b>L.</B> Scies.<br>
si quid stulte fecit, ut ea missa facias omnia.<br>
quid quassas caput? <b>CH.</B> Cruciatur cor mi, et metuo. <b>L.</B>
Quidnam id est?<br>
<b>CHARM.</B> Quom ille itast ut esse nolo, id crucior; metuo, si tibi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1170<br>
denegem quod me oras, ne te leviorem erga me putes.<br>
non gravabor. faciam ita ut vis. <b>LYS.</B> Probus es. eo, ut illum
evocem.<br>
<b>CHARM.</B> Miserumst, male promerita, ut merita sunt, si ulcisci
non licet.<br>
<b>LYS.</B> Aperite hoc, aperite propere et Lesbonicum, si domist,<br>
[foras] evocate: ita subitost propere quod eum conventum volo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1175<br>
<b>LESBONICVS</B> Quis homo tam tumultuoso sonitu me excivit [subito]
foras?<br>
<b>LYS.</B> Benevolens tuos atque amicus. <b>LESB.</B> Satine salve?
dic mihi.<br>
<b>LYS.</B> Recte. tuom patrem rediisse salvom peregre gaudeo.<br>
<b>LE.</B> Quis id ait? <b>LY.</B> Ego. <b>LE.</B> Tun vidisti? <b>LY.</B>
Et tute item videas licet.<br>
<b>LESB.</B> O pater, pater mi, salve. <b>CHARM.</B> Salve multum,
gnate mi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1180<br>
<b>LESB.</B> Si quid tibi, pater, laboris &#151; <b>CHARM.</B> Nihil evenit,
ne time:<br>
bene re gesta salvos redeo &#151; si tu modo frugi esse vis.<br>
haec tibi pactast Callicli &lt;huius> filia. <b>LESB.</B> Ego ducam,
pater,<br>
et eam et si quam aliam iubebis. <b>CHARM.</B> Quamquam tibi suscensui,<br>
miseria &lt;una> uni quidem hominist adfatim. <b>CALL.</B> Immo huic
parumst,&nbsp; 1185<br>
nam si pro peccatis centum ducat uxores, parumst.<br>
<b>LESB.</B> At iam posthac temperabo. <b>CHARM.</B> Dicis, si facies
modo.<br>
<b>LYS.</B> Numquid causaest quin uxorem cras domum ducam? <b>CHARM.</B>
[optimumst.]<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Licet.<br>
tu in perendinum paratus sis ut ducas. <b>V.</B> Plaudite.
</p>

<div class="footer">
	<p>
		<a href="/plautus.html">Plautus</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</body>
</html>