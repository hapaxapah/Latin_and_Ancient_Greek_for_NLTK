<HTML><HEAD>
<TITLE>Iugurtha</TITLE></HEAD>
<BODY BACKGROUND="paper.jpg">
<BR>
<CENTER><FONT SIZE=5>IOANNIS PASCOLI IUGURTHA (1896)</FONT>
<P>
 AD MARIAM SOROREM</CENTER><BR>
<BLOCKQUOTE><BLOCKQUOTE><BLOCKQUOTE><BLOCKQUOTE>
         Desine, qui valeam clausum narrare Iugurtham,<BR>
             &nbsp;&nbsp;&nbsp;&nbsp;haec dum describis, quaerere saepe, soror.<BR>
         Lux ignota viget, vivi quae corporis ossa<BR>
             &nbsp;&nbsp;&nbsp;&nbsp;detegit et rerum vel per opaca meat.<BR>
        Ignota temptant animos quoque luce poetae;<BR>
             &nbsp;&nbsp;&nbsp;&nbsp;ipsa vatem morte latere potest. 
</BLOCKQUOTE></Blockquote></BLOCKQUOTE></Blockquote>
<HR>
<HR>
<BLOCKQUOTE><BLOCKQUOTE><DL compact><FONT Size=4>
<DT><DD>"Hercule, quam frigent" dixit "tua balnea, Roma!":<BR>
<DT><DD>sensit iners mediis deorsum demissus in umbris<BR>
<DT><DD>invenitque solum pede, luxque evanuit omnis.<BR>
<DT><DD>Stridula compactis crepuere repagula valvis.
<DT><FONT Size=3>5</FONT><DD>At longis sonor ille diu tinnitibus aures<BR>
<DT><DD>perculit, ut tonitru cum nox gemit excita caelumque<BR>
<DT><DD>in tremulas resonante polo devolvitur undas,<BR>
<DT><DD>post ubi facta quies, aether silet; ecce sub ima<BR>
<DT><DD>ingruit atque inopina repens immugit humo vox.
<DT><FONT Size=3>10</FONT><DD>Haud aliter longum tum regi stridere carcer<BR>
<DT><DD>visus et in tenebris tacitae resonare cavernae.<BR>
<DT><DD>Quamquam et bacchatae furor urbis et undique plausus<BR>
<DT><DD>et clamor geminatus "io io" et pede tellus<BR>
<DT><DD>plurima pulsa virum, simul aggere dura resultans
<DT><FONT Size=3>15</FONT><DD>ungula mugitusque boum strepitusque rotarum<BR>
<DT><DD>absenti miscent inferna silentia voce.<BR>
<DT><DD>Vix tandem seque ipse memor deprendit, ut aures<BR>
<DT><DD>indoluit laceras et bracchia laesa catenis,<BR>
<DT><DD>agnovitque imo fremibundum corde Iugurtham.
<DT><FONT Size=3>20</FONT><DD>Flammescunt veteres obliti pectoris irae<BR>
<DT><DD>undique, venalisque subit Maurusius et nunc<BR>
<DT><DD>Gaetulam fremit ore fidem, nunc ille Quiritem,<BR>
<DT><DD>nunc repetit fera verba Mari, nunc subdola Sullae,<BR>
<DT><DD>aut Numidas magna compellat voce fugaces,
<DT><FONT Size=3>25</FONT><DD>aut diro sequitur Marianos omine mulos.<BR>
<DT><DD>Nec non et Scauros duplices et fulmina Memmi<BR>
<DT><DD>incusat, numeratque dolos causasque retractat,<BR>
<DT><DD>iamque iterum obsessum perimit te rursus, Adherbal.<BR>
<DT><DD>Tum tenebrae plenae regem videre silenti:
<DT><FONT Size=3>30</FONT><DD>rex oculos circum nequiquam volvit apertos.<BR>
<DT><DD>Tum demum turpi cohiberi membra sepulcro<BR>
<DT><DD>horruit et tabo dilabi viva futuro.<BR>
<DT><DD>Obstruit ipse oculos, avidos vetat ipse videre,<BR>
<DT><DD>ut se posse putet, velit modo: comprimit aures
<DT><FONT Size=3>35</FONT><DD>inscius et tacita surdas avertit ab umbra.<BR>
<DT><DD>Ut tandem vires animo revocavit, at illi<BR>
<DT><DD>spes aliquo taetram lustrabat lumine cellam.<BR>
<DT><DD>Enecto quid enim victori opus esse Iugurtha<BR>
<DT><DD>crediderit? fuerat: iam terve quaterve necassent:
<DT><FONT Size=3>40</FONT><DD>quidve per ambages et longa morte tenerent?<BR>
<DT><DD>Hinc tenebris inhiare nigris, hinc si qua ferat fors<BR>
<DT><DD>rimari sonitus, post secum plurima ringi<BR>
<DT><DD>atque exauditas nulli ferus edere voces.<BR>
<DT><DD>Mox iras gravis excepit sopor: ecce soporem
<DT><FONT Size=3>45</FONT><DD>somnosque obscuros oblivia longa secuntur.<BR>
<DT><DD>Adsidua quin ille dies in nocte latentes<BR>
<DT><DD>nequiquam veteremque diu spem quaerere pergit.<BR>
<DT><DD>Heu dum conives, animis dilapsa vagantis,<BR>
<DT><DD>nunc oculos caeci volitans eludit apertos!
<DT><FONT Size=3>50</FONT><DD>Sed iam nec regnum antiquum nec sceptra nec ipsa<BR>
<DT><DD>iura sui patriamve cupit lucemve diei:<BR>
<DT><DD>optat vel nigro respersum furfure panem,<BR>
<DT><DD>vel qua vescentes Mariis captivus in armis<BR>
<DT><DD>viderat hastatos sua per fastidia pultem.<BR>
<DT><FONT Size=3>55</FONT><DD>Dira fames vigilisque necant ieiunia ventris.<BR>
<DT><DD>O sibi si valvis praeberet hiantibus aegro<BR>
<DT><DD>per rimas inserta manus vel pauperis offam,<BR>
<DT><DD>si fastiditam canibus demitteret escam!<BR>
<DT><DD>Nil rapiat de luce; suas premat ore querellas,
<DT><FONT Size=3>60</FONT><DD>si licet obiecto letum vix pane morari.<BR>
<DT><DD>Expectat; nec mente dapes depellit inanes<BR>
<DT><DD>longaque ieiunus celebrat convivia secum.<BR>
<DT><DD>Auscultat: quid? nonne fores crepuere? quid? umbra<BR>
<DT><DD>nonne micat? solidam sed noctem continuat nox.
<DT><FONT Size=3>65</FONT><DD>Ast iam nec quaerit caeco solatia ventri<BR>
<DT><DD>nec lucem tantum reseratis postibus optat,<BR>
<DT><DD>non patrias optat tantum sibi redditus oras:<BR>
<DT><DD>arma cupit, cupit arma furens; procul agmina cogit,<BR>
<DT><DD>infrenos equites formidatasque sagittas.
<DT><FONT Size=3>70</FONT><DD>Quin caesis iterum Gaetulo litore turmis,<BR>
<DT><DD>protinus aeriis existit ab Alpibus alter<BR>
<DT><DD>Hannibal atque urbem ferro populatur et igni.<BR>
<DT><DD>Tum vero, ut mentem vana de caede resumpsit,<BR>
<DT><DD>olli radebat siccas sitis arida fauces.
<DT><FONT Size=3>75</FONT><DD>Stratus humi querulam taciturna per omnia guttam<BR>
<DT><DD>auribus hausit iners; nec primum credere passus<BR>
<DT><DD>obturat digitis aures avidasque moratur.<BR>
<DT><DD>Mox sensim laxavit hians iter: ecce per umbram<BR>
<DT><DD>putrida prorupto singultu gutta cadebat.
<DT><FONT Size=3>80</FONT><DD>Repere tum coepit, sicca si lambere lingua<BR>
<DT><DD>udam detur humum, si iam contingat aventi<BR>
<DT><DD>deciduo patulas fauces supponere rori.<BR>
<DT><DD>Reptabat genubus sonitus vestigia rauci<BR>
<DT><DD>aure legens, tacitam quae singultata per umbram
<DT><FONT Size=3>85</FONT><DD>ducebant caecis cludebantque latebris<BR>
<DT><DD>exanimum: tandem labris procumbit hiulcis<BR>
<DT><DD>aridus. Ast querulum recidens prope gutta sonabat.<BR>
<DT><DD>Ille autem in solis positum se viderat absens<BR>
<DT><DD>desertisque locis, nudaque iacebat harena.
<DT><FONT Size=3>90</FONT><DD>Fluxerat illi omnis siccato gutture sanguis.<BR>
<DT><DD>Pantheraene lacer saevo seu dente leonis,<BR>
<DT><DD>incertum: procul obscenae baubantur hyaenae.<BR>
<DT><DD>Nox erat an nimium praestringit lumina sidus?<BR>
<DT><DD>At fons haud longe querula crystallinus unda
<DT><FONT Size=3>95</FONT><DD>visus abesse. Ter ille caput conatus et aegrum<BR>
<DT><DD>tollere corpus humo et cubito fulcire, ter haesit.<BR>
<DT><DD>Interea lunae quaedam surgebat imago,<BR>
<DT><DD>quae loca suffiret nebulis et sulphure late.<BR>
<DT><DD>Tum coram vidit virides astare columnas
<DT><FONT Size=3>100</FONT><DD>et patulo patrias agnovit vertice palmas;<BR>
<DT><DD>aera camelorum resonant ubi pendula collis,<BR>
<DT><DD>udum ubi fons unda subterlabente papyros<BR>
<DT><DD>murmur agit: notis miscentur vocibus aurae.<BR>
<DT><DD>Tum dirae facies illum clamare volentem
<DT><FONT Size=3>105</FONT><DD>continuo cohibent; Numidis nam saeptus Hiempsal<BR>
<DT><DD>ipse suis, palma visus sedisse sub alta.<BR>
<DT><DD>Ille viam rivo longam solatur et umbra<BR>
<DT><DD>applicitus trunco; quin procubuere cameli<BR>
<DT><DD>et Numidae circum per gramina membra dederunt.
<DT><FONT Size=3>110</FONT><DD>Quos omnes notosque viros torvosque camelos<BR>
<DT><DD>in se conversos et defixisse videbat<BR>
<DT><DD>in se reflexis oculos cervicibus uno.<BR>
<DT><DD>Unus aquam longis gelidam ducebat Hiempsal<BR>
<DT><DD>haustibus, et nondum tacitus respexerat; at iam
<DT><FONT Size=3>115</FONT><DD>cervices flexas oculis oculosque secutus,<BR>
<DT><DD>vertere se coepit: subito cum gurgite palmae<BR>
<DT><DD>corruerunt haustae; rarescunt litore formae;<BR>
<DT><DD>nullum litus erat: notoque in carcere caecum<BR>
<DT><DD>singultim recidens hinc illinc gutta vocabat.
<DT><FONT Size=3>120</FONT><DD>Nequiquam: vincti sunt artus compede mortis.<BR>
<DT><DD>Vivit dira sitis; resonant singultibus aures.<BR>
<DT><DD>Immo age: nec prope nec procul inde tumultus equorum<BR>
<DT><DD>ingruit: ipse fugit per inhospita tesca rapitque<BR>
<DT><DD>verbere cornipedem; sequitur cita turma citatum.
<DT><FONT Size=3>125</FONT><DD>Arduus ille micat; volat usque volantibus illis:<BR>
<DT><DD>sed pigrior mutare pedes equus, atque reniti:<BR>
<DT><DD>extremum sistit saxeo compar ostento.<BR>
<DT><DD>Tum properare pedes; tum ferrum stridere; clamat;<BR>
<DT><DD>et lucem rapit atque eliso gutture linquit.
<DT><FONT Size=3>130</FONT><DD>"Ten mihi sex vixisse dies?" ita servus, et angit:<BR>
<DT><DD>"Durus eras," inquit "sed durior, Hercule, Roma est".
</BLOCKQUOTE></BLOCKQUOTE>
<HR><HR>
<CENTER><TABLE BORDER=0 CELLSPACING=15 CELLPADDING=0>
<TR>
	<TD><A HREF="pascoli.html">Pascoli</A>
	<TD><A HREF="neo.html">Neo-Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
</BODY></HTML>
