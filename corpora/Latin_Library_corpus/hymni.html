<HTML><HEAD>
<TITLE>Latin Hymns and Carols</TITLE>
</HEAD>
<BODY BACKGROUND="white.jpg" BGCOLOR="#FFFFFF">
<link rel="SHORTCUT ICON" href="icon.ico">
<BR>
<CENTER><FONT size=5>HYMNI ET CANTICA</FONT></CENTER>
<P>
<HR>
<CENTER><TABLE BORDER=0 CELLSPACING=0 CELLPADDING=10>
<TR>
<TD><A href="#Veni">Veni, Veni, Emmanuel</A><BR> 
	<A href="#Puer">Puer nobis nascitur</A><BR>
	<A href="#Corde">Corde natus ex parentis</A><BR> 
	<A href="#Quem">Quem pastores laudavere</A><BR>
	<A href="#Angelus">Angelus ad virginem</A><BR>
	<A href="#Personent">Personent hodie</A><BR>
	<A href="#Dormi">Dormi, Jesu!</A></TD>
<TD><A href="#Qui">Qui creavit coelum</A><BR>
	<A href="#Adeste">Adeste, fideles</A><BR>
	<A href="#Gloria">Gloria, laus et honor</A><BR>
	<A href="#Stabat">Stabat mater dolorosa </A><BR>
	<A href="#Chorus">Chorus novae Ierusalem</A><BR>
	<A href="#O">O quanta, qualia</A><BR>
	<A href="#Dies">Dies irae</A></TD>
</TR>
</TABLE></CENTER>
<HR>
<BR>
<FONT size=5><A name=Veni> Veni, veni, Emmanuel </A></FONT><BR>
<I>12th century</I><BR>
<FONT size=4><UL>1. veni, veni, Emmanuel;<BR>
captivum solve Israel<BR>
qui gemit in exilio<BR>
privatus Dei Filio.<BR>
gaude, gaude; Emmanuel nascetur pro te, Israel.<BR>
<BR>
2. veni, O Jesse Virgula,<BR>
ex hostis tuos ungula,<BR>
de specu tuos tartari<BR>
educ et antro barathri.<BR>
gaude, gaude; Emmanuel nascetur pro te, Israel.<BR>
<BR>
3. veni, veni, O Oriens;<BR>
solare nos adveniens;<BR>
noctis depelle nebulas<BR>
dirasque noctis tenebras.<BR>
gaude, gaude; Emmanuel nascetur pro te, Israel.<BR>
<BR>
4. veni, Clavis Davidica;<BR>
regna reclude caelica;<BR>
fac iter tutum superum,<BR>
et claude vias inferum.<BR>
gaude, gaude, Emmanuel nascetur pro te, Israel.<BR>
<BR>
5. veni, veni, Adonai,<BR>
qui populo in Sinai<BR>
legem dedisti vertice<BR>
in maiestate gloriae.<BR>
gaude, gaude, Emmanuel nascetur pro te, Israel.<BR>
</FONT></UL><BR>
<FONT size=5><A name=Puer>Puer nobis nascitur</A></FONT><BR>
<I>Trier, 15th century</I><BR>
<UL><FONT size=4>1. puer nobis nascitur<BR>
rector angelorum;<BR>
in hoc mundo pascitur<BR>
Dominus dominorum.<BR>
<BR>
2. in praesepe ponitur<BR>
sub foeno asinorum.<BR>
cognoverunt Dominum<BR>
Christum regem coelorum.<BR>
<BR>
3. hinc Herodes timuit - <BR>
magna cum dolore,<BR>
et pueros occidit,<BR>
infantes cum livore.<BR>
<BR>
4. qui natus de virgine - <BR>
die hodierna<BR>
ducat nos cum gratia<BR>
ad gaudia superna.<BR>
<BR>
5. O et A et A et O<BR>
cum cantibus in choro,<BR>
cum canticis et organo,<BR>
benedicamus Domino.<BR>
</FONT></UL><BR>
<FONT size=5><A name=Corde> Corde natus ex parentis</A></FONT><BR>
<I> Aurelius Clemens Prudentius, 4th century</I><BR>
<FONT size=4><UL> 1. corde natus ex parentis ante mundi exordium<BR>
A et O cognominatus, ipse fons et clausula<BR>
omnium quae sunt, fuerunt, quaeque post futura sunt.<BR>
<BR>
2. ipse iussit et creata, dixit ipse et facta sunt,<BR>
terra, caelum, fossa ponti, trina rerum machina,<BR>
quaeque in his vigent sub alto solis et lunae globo.<BR>
<BR>
3. corporis formam caduci, membra morti obnoxia<BR>
induit, ne gens periret primoplasti ex germine,<BR>
merserat quem lex profundo noxialis tartaro.<BR>
<BR>
4. O beatus ortus ille, virgo cum puerpera<BR>
edidit nostram salutem, feta Sancto Spiritu,<BR>
et puer redemptor orbis os sacratum protulit.<BR>
<BR>
5. psallat altitudo caeli, psallite omnes angeli,<BR>
quidquid est virtutis usquam psallat in laudem Dei,<BR>
nulla linguarum silescat, vox et omnis consonet.<BR>
<BR>
6. ecce, quem vates vetustis concinebant saeculis,<BR>
quem prophetarum fideles paginae spoponderant,<BR>
emicat promissus olim; cuncta conlaudent eum.<BR>
<BR>
7. macte iudex mortuorum, macte rex viventium,<BR>
dexter in Parentis arce qui cluis virtutibus,<BR>
omnium venturus inde iustus ultor criminum.<BR>
<BR>
8. te senes et te iuventus, parvulorum te chorus,<BR>
turba matrum, virginumque, simplices puellulae,<BR>
voce concordes pudicis perstrepant concentibus.<BR>
<BR>
9. tibi, Christe, sit cum Patre hagioque Pneumate<BR>
hymnus, decus, laus perennis, gratiarum actio,<BR>
honor, virtus, victoria, regnum aeternaliter.<BR>
</FONT></UL>
<BR>
<FONT size=5><A name=Quem>Quem pastores laudavere</A></FONT><BR>
<I>14th century</I><BR>
<FONT size=4><UL>1. Quem pastores laudavere,<BR>
quibus angeli dixere,<BR>
absit vobis iam timere,<BR>
natus est rex gloriae.<BR>
<BR>
2. ad quem magi ambulabant,<BR>
aurum, thus, myrrham portabant,<BR>
immolabant haec sincere<BR>
nato regi gloriae.<BR>
<BR>
3. Christo regi, Deo nato,<BR>
per Mariam nobis dato,<BR>
merito resonet vere<BR>
laus, honor et gloria.<BR>
</UL></FONT><BR>
<FONT size=5><A name=Angelus>Angelus ad virginem</A></FONT><BR>
<I>in the Dublin Troper ca. 1360; mentioned by Chaucer in the Milleres Tale</I><BR>
<FONT size=4><UL>1. Angelus ad virginem<BR>
subintrans in conclave,<BR> 
virginis formidinem<BR>
demulcens, inquit, 'Ave!<BR>
Ave, regina virginum;<BR>
coeli terraeque Dominum<BR>
<UL>concipies<BR>
et paries<BR> 
intacta<BR></UL>
salutem hominem;<BR>
tu porta coeli facta,<BR>
medula criminum.'<BR>
<BR>
2. 'quomodo conciperem<BR>
quae virum non cognovi?<BR>
qualiter infringerem<BR>
quod firma mente vovi?'<BR>
'Spiritus Sancti gratia<BR>
perficiet haec omnia;<BR>
<UL>ne timeas,<BR>
sed gaudeas,<BR>
secura<BR></UL>
quod castimonia<BR>
manebit in te pura<BR>
Dei potentia.'<BR>
<BR>
3. ad haec virgo nobilis<BR>
respondens inquit ei:<BR>
'Ancilla sum humilis<BR>
omnipotentis Dei.<BR>
tibi coelesti nuntio,<BR>
tanti secreti conscio,<BR>
<UL>consentiens,<BR>
et cupiens<BR>
videre</UL><BR>
factum quod audio;<BR>
parata sum parere,<BR>
Dei consilio.'<BR>
<BR>
4. eia mater Domini,<BR>
quae pacem reddidisti<BR>
angelis et homini,<BR>
cum Christum genuisti;<BR>
tuum exora filium<BR>
ut se nobis propitium<BR>
<UL>exhibeat,<BR>
et deleat<BR>
peccata:</UL><BR>
praestans auxilium<BR>
vita frui beata<BR>
post hoc exsilium.<BR>
</FONT></UL><BR>
<FONT size=5><A name=Personent>Personent hodie</A></FONT><BR>
<I>14th century</I><BR>
<FONT size=4><UL>1. personent hodie <BR>
voces puerulae,<BR>
laudantes iucunde <BR>
qui nobis est natus,<BR>
summo Deo datus,<BR>
et de virgineo ventre procreatus.<BR>
<BR>
2. in mundo nascitur,<BR>
pannis involvitur<BR>
praesepi ponitur<BR>
stabulo brutorum,<BR>
rector supernorum.<BR>
perdidit spolia princeps infernorum.<BR>
<BR>
3. magi tres venerunt,<BR>
parvulum inquirunt,<BR>
parvulum inquirunt,<BR>
stellulam sequendo,<BR>
ipsum adorando,<BR>
aurum, thus, et myrrham ei offerendo.<BR>
<BR>
4. omnes clericuli,<BR>
pariter pueri,<BR>
cantent ut angeli:<BR>
advenisti mundo,<BR>
laudes tibi fundo.<BR>
ideo gloria in excelsis Deo.<BR>
</FONT></UL><BR>
<FONT size=5><A name=Dormi>Dormi, Jesu!</A></FONT><BR>
<I>Latin copied by Samuel Taylor Coleridge (1772-1834) from a print in a German village; date uncertain</I><BR>
<FONT size=4><UL>dormi, Jesu, mater ridet<BR>
quae tam dulcem somnum videt,<BR>
<UL>dormi, Jesu, blandule.</UL><BR>
si non dormis, mater plorat<BR>
inter fila cantans orat,<BR>
<UL>blande, veni, somnule.</UL></ul></FONT>
<BR>
<FONT size=5><A name=Qui>Qui creavit coelum</A></FONT><BR>
<I>Nunnery of St. Mary, Chester, ca. 1425</I><BR>
<FONT size=4><UL>1. qui creavit coelum, lully, lully, lu,<BR>
nascitur in stabulo, by, by, by, by, by,<BR>
rex qui regit seculum, lully, lully, lu.<BR>
<BR>
2. Joseph emit paniculum, lully, lully, lu,<BR>
mater involvit puerum, by, by, by, by, by,<BR>
et ponit in praesepio, lully, lully, lu.<BR>
<BR>
3. inter animalia, lully, lully, lu,<BR>
iacent mundi gaudia, by, by, by, by, by,<BR>
dulcis super omnia, lully, lully, lu.<BR>
<BR>
4. lactat mater domini, lully, lully, lu,<BR>
osculatur parvulum, by, by, by, by, by,<BR>
et adorat dominum, lully, lully, lu.<BR>
<BR>
5. roga mater domini, lully, lully, lu,<BR>
ut det nobis gaudium, by, by, by, by, by,<BR>
in perenni gloria, lully, lully, lu.<BR>
</UL></FONT><BR>
<FONT size=5><A name=Adeste>Adeste, fideles</A></FONT><BR>
<I>John Francis Wade, 1711-1786</I><BR>
<FONT size=4><UL>1. adeste, fideles, laeti, triumphantes,<BR>
venite, venite in Bethlehem:<BR>
natum videte regem angelorum.<BR>
<UL>venite, adoremus Dominum</UL><BR>
<BR>
2. Deum de Deo, lumen ex lumine,<BR>
gestant puellae viscera,<BR>
Deum verum, genitum non factum.<BR>
<UL>venite, adoremus Dominum</UL><BR>
<BR>
3. cantet nunc io, chorus angelorum;<BR>
cantet nunc aula caelestium:<BR>
gloria, gloria in excelsis Deo.<BR>
<UL>venite, adoremus Dominum</UL><BR>
<BR>
4. en grege relicto, humiles ad cunas<BR>
vocati pastores approperant:<BR>
et nos ovanti gradu festinemus:<BR>
<UL>venite, adoremus Dominum</UL><BR>
<BR>
5. ergo qui natus die hodierna<BR>
Jesu, tibi sit gloria:<BR>
Patris aeterni verbum caro factum.<BR>
<UL>venite, adoremus Dominum</UL><BR>
<BR></FONT></UL>
<A name=Gloria><FONT SIZE=5>Gloria, laus et honor (Hymnus 
in die ramorum) </FONT><BR>
</A>
<A name=3DTheodulph><I>Theodulph, bishop of Orleans, 
9th century</I></A>
<BR>
<FONT SIZE=4><OL>Gloria, laus et honor tibi sit, rex Christe 
redemptor,
<OL>cui puerile decus prompsit Hosanna 
pium.</OL>
Israel tu rex, Davidis et inclyta proles,
<OL>nomine qui in Domini, rex benedicte, 
venis.</OL>
coetus in excelsis te laudat caelicus omnis 
<OL>et mortalis homo, cuncta creata simul.</OL>
plebs Hebraea tibi cum palmis obvia venit:
<OL>cum prece, voto, hymnis adsumus ecce 
tibi.</OL>
hi tibi passuro solvebant munia laudis;
<OL>nos tibi regnati pangimus ecce melos.</OL>
hi placuere tibi; placeat devotio nostra,
<OL>rex pie, rex clemens, cui bona cuncta 
placent.</OL>
gloria, laus et honor tibi sit, rex Christe 
redemptor,
<OL>cui puerile decus prompsit Hosanna 
pium.</OL></ol>
<BR>
<A name=Stabat><FONT SIZE=5>Stabat mater dolorosa (Hymnus 
de passione)</FONT></A><BR>
<A name=3DJacopone><I>Jacopone da Todi 
(1230-1306)</I></A>
<BR>
<OL>Stabat mater dolorosa
iuxta crucem lacrimosa,
<OL>dum pendebat filius;</OL>
cuius animam gementem,
contristatam et dolentem,
<OL>pertransivit gladius.</OL>
<BR>
o quam tristis et afflicta
fuit illa benedicta
<OL>mater unigeniti,</OL>
quae maerebat et dolebat
et tremebat, cum videbat
<OL>nati poenas inclyti.</OL>
<BR>
quis est homo qui non fleret,
Christi matrem si videret
<OL>in tanto supplicio?</OL>
quis non posset contristari,
piam matrem, contemplari
<OL>dolentem cum filio?</OL>
<BR>
pro peccatis suae gentis
vidit Iesum in tormentis
<OL>et flagellis subditum:</OL>
vidit suum dulcem natum
morientem desolatum,
<OL>dum emisit spiritum.</OL>
<BR>
eia mater, fons amoris,
me sentire vim doloris
<OL>fac ut tecum lugeam;</OL>
fac ut ardeat cor meum,
in amando Christum Deum
<OL>ut sibi complaceam.</OL></ol>
<BR>
<A name=Chorus><FONT SIZE=5>Chorus novae Ierusalem (Hymnus 
in pascha)</FONT></A><BR>

<I>Fulbert, bishop of Chartres, d. 
1028</I></A>
<BR>
<OL>Chorus novae Ierusalem<BR>
novam meli dulcidinem<BR>
promat colens cum sobriis<BR>
paschale festum gaudiis,<BR>
quo Christus, invictus leo,<BR>
dracone surgens obruto,<BR>
dum voce viva personat,<BR>
a morte functos excitat.<BR>
quam devorarat improbus,<BR>
praedam refudit tartarus;<BR>
captivitate libera<BR>
Iesum sequuntur agmina.<BR>
triumphat ille splendide,<BR>
et dignus amplitudine<BR>
soli polique patriam<BR>
unam facit rem publicam.<BR>
ipsum canendo supplices<BR>
regem precemur milites<BR>
ut in suo clarissimo<BR>
nos ordinet palatio.<BR>
per saecla metae nescia<BR>
Patri supremo gloria<BR>
honorque sit cum Filio<BR>
et Spiritu Paraclito.</OL>
<BR>
<A name=O><FONT SIZE=5>O quanta, qualia (Hymnus de vita 
aeterna)</FONT> </A> <BR>

<I>Peter Abelard 
(1079-1142)</I></a>
<BR>
<OL>O quanta, qualia sunt illa sabbata<BR>
quae semper celebrat superna curia.<BR>
quae fessis requies, quae merces fortibus,<BR>
cum erit omnia Deus in omnibus.<BR>
<BR>
vere Ierusalem est illa civitas,<BR>
cuius pax iugis est, summa iucunditas,<BR>
ubi non praevenit rem desiderium,<BR>
nec desiderio minus est praemium.<BR>
<BR>
quis rex, quae curia, quale palatium,<BR>
quae pax, quae requies, quod illud gaudium,<BR>
huius participes exponant gloriam,<BR>
si quantum sentiunt, possint exprimere.<BR>
<BR>
nostrum est interim mentem erigere<BR>
et totis patriam votis appetere,<BR>
et ad Ierusalem a Babylonia<BR>
post longa regredi tandem exilia.<BR>
<BR>
illic molestiis finitis omnibus<BR>
securi cantica Sion cantibimus,<BR>
et iuges gratias de donis gratiae<BR>
beata referet plebs tibi, Domine.<BR>
<BR>
illic ex sabbato succedet sabbatum,<BR>
perpes laetitia sabbatizantium,<BR>
nec ineffabiles cessabunt iubili,<BR>
quos decantabimus et nos et angeli.<BR>
<BR>
perenni Domino perpes sit gloria,<BR>
ex quo sunt, per quem sunt, in quo sunt omnia; <BR>
ex quo sunt, Pater est; per quem sunt, Filius;<BR>
in quo sunt, Patris et Filii Spiritus.</OL>
<BR>
<A name=Dies><FONT SIZE=5>Dies irae (Hymnus in 
exequiis)</FONT></A> <BR>

<I>Thomas of Celano, 
fl.1215</I></a>
<BR>
<OL>Dies irae, dies illa,<BR>
solvet saeclum in favilla<BR>
teste David cum Sibylla.<BR>
<BR>
quantus tremor est futurus,<BR>
quando iudex est venturus,<BR>
cuncta stricte discussurus.<BR>
<BR>
tuba mirum spargens sonum<BR>
per sepulcra regionum<BR>
coget omnes ante thronum.<BR>
<BR>
mors stupebit et natura,<BR>
cum resurget creatura<BR>
iudicanti responsura.<BR>
<BR>
liber scriptus proferetur,<BR>
in quo totum continetur,<BR>
unde mundus iudicetur.<BR>
<BR>
iudex ergo cum sedebit,<BR>
quidquid latet, apparebit;<BR>
nil inultum remanebit.<BR>
<BR>
quid sum miser tunc dicturus,<BR>
quem patronum rogaturus,<BR>
cum vix iustus sit securus?<BR>
<BR>
rex tremendae maiestatis,<BR>
qui salvandos salvas gratis,<BR>
salva me, fons pietatis.<BR>
<BR>
recordare, Iesu pie,<BR>
quod sum causa tuae viae;<BR>
ne me perdas illa die.<BR>
<BR>
quaerens me sedisti lassus,<BR>
redemisti crucem passus;<BR>
tantus labor non sit cassus.<BR>
<BR>
iuste iudex ultionis,<BR>
donum fac remissionis<BR>
ante diem rationis.<BR>
<BR>
ingemisco tamquam reus,<BR>
culpa rubet vultus meus;<BR>
supplicanti parce, Deus.<BR>
<BR>
qui Mariam absolvisti<BR>
et latronem exaudisti,<BR>
mihi quoque spem dedisti.<BR>
<BR>
preces meae non sunt dignae;<BR>
sed tu bonus fac benigne<BR>
ne perenni cremer igne.<BR>
<BR>
inter oves locum praesta,<BR>
et ab haedis me sequestra,<BR>
statuens in parte dextra.<BR>
<BR>
confutatis maledictis,<BR>
flammis acribus addictis,<BR>
voca ma cum benedictis.<BR>
<BR>
oro supplex et acclinis:<BR>
cor contritum quasi cinis;<BR>
gere curam mei finis.<BR>
<BR>
lacrimosa dies illa,<BR>
qua resurget ex favilla<BR>
iudicandus homo reus,
huic ergo parce, Deus.
<BR><BR>

pie Iesu Domine, dona eis requiem. Amen.
<P>
<HR>
<HR>
<CENTER><TABLE BORDER=0 CELLSPACING=15 CELLPADDING=0 ALIGN=Center>
<TR>
	<TD><A HREF="christian.html">Christian Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE>
</BODY>
</HTML>