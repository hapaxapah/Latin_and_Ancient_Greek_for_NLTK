<html>
	<head>
		<title>
			Balde: Melancholia
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>JACOB BALDE
</p>

<p class=pagehead>
MELANCHOLIA
</p>

<p class=border></p>

<p>
Semper ego inclusus Germanae finibus orae<br>
in Bavara tellus senescam.<br>
Tristibus imperiis spatio retinemur in arcto<br>
et curtum male perdimus aevum.<br>
Atqui vincla licet rupto dissolvere nodo<br>
et clausas diducere turres:<br>
Graeculus effugiens aliquis Minoia regna<br>
ceratas sibi sumpserat alas.<br>
Sed neque fallaces ventos temptare necesse est<br>
lasuris super aequora pennis.<br>
Tota mihi quamvis adeo Germania carcer,<br>
deterius quoque carcere corpus,<br>
libera mens tamen est: ubi vult,<br> habitatque volatque.<br>
In pelago non impedit Auster,<br>
in terris non tardat obex,<br> transcendit et Alpes
nubiferas ac sidera pulsat.<br>
Accedit Phoebi donum,<br> divina po&euml;sis.<br>
Hac fretus velocior Euro<br>
Euri nascentis patriam cunasque videbo,<br>
Aurorae rapiendus in ortum.<br>
</p>

<p class=border></P>

<p>
<table border=0 cellspacing=15 cellpadding=0 align=CENTER>
<tr>
	<td><a href="neo.html">Neo-Latin</A>
	<td><a href="index.html">The Latin Library</A>
	<td><a href="classics.html">The Classics Page</A>
</TABLE>
</P>
</BODY>
</HTML>