<HTML>
<HEAD>
 <TITLE>Hrabanus Maurus</TITLE> 
</HEAD> 
<BODY BACKGROUND="tex.brown.45.jpg" BGCOLOR="#FFFFFF">
<BR>
<CENTER><FONT SIZE=5>HRABANUS MAURUS</FONT><BR>
<FONT SIZE=4>(776-856)</FONT></CENTER> 
<P>
<HR>
<HR>
<P>
<BLOCKQUOTE><BLOCKQUOTE>
<FONT size=4>
Ad Eigilum de libro quem scripserat
<P>
Nullum opus exsurgit quod non annosa vetustas<BR>
&nbsp;&nbsp;&nbsp; expugnet, quod non vertat iniqua dies.<BR>
grammata sola carent fato, mortemque repellunt.<BR>
&nbsp;&nbsp;&nbsp; preterita renovant grammata sola biblis.<BR>
grammata nempe dei digitus sulcabat in apta<BR>
&nbsp;&nbsp;&nbsp; rupe, suo legem cum dederat populo.<BR>
sunt, fuerant, mundo venient quae forte futura,<BR>
&nbsp;&nbsp;&nbsp; grammata haec monstrant famine cuncta suo.
<P>
<HR>
<P>
Dulcissimo Fratri ac Reverentissimo Abbati Grimoldo
<P>
Vive, meae vires lassarumque anchora rerum,<BR>
&nbsp;&nbsp;&nbsp; naufragio et litus tutaque terra meo,<BR>
solus honor nobis, urbs tu fidissima semper<BR>
&nbsp;&nbsp;&nbsp; curisque afflicto tuta quies animo.<BR>
sintque licet montes inter cum fluctibus arva<BR>
&nbsp;&nbsp;&nbsp; mens tecum est nulla quae cohibetur humo.<BR>
te mea mens sequitur, sequitur quoque carmen amoris,<BR>
&nbsp;&nbsp;&nbsp; exoptans animo prospera cuncta tuo.<BR>
qui mihi te notum dedit et concessit amicum<BR>
&nbsp;&nbsp;&nbsp; conservet sanum Christus ubique mihi.<BR>
ante solum terrae caelique volubile cyclum<BR>
&nbsp;&nbsp;&nbsp; praetereant, vester quam quoque cesset amor.<BR>
hocque, pater, monui, moneo te iterumque monebo,<BR>
&nbsp;&nbsp;&nbsp; sis memor ipse mei, sicut et ipse tui,<BR>
ut deus in terris quos hic coniunxit amicos,<BR>
&nbsp;&nbsp;&nbsp; gaudentes pariter iungat in arce poli.
</BLOCKQUOTE></BLOCKQUOTE>
<HR>
<HR>
<TABLE BORDER=0 CELLSPACING=15 CELLPADDING=0 ALIGN=Center>
<TR>
	<TD><A HREF="medieval.html">Medieval Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE>

</BODY></HTML>