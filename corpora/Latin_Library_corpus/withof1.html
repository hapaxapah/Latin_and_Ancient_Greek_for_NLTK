<html>
<html>
	<head>
		<title>
			Johann Hildebrand Withof
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>JOHANN HILDEBRAND WITHOF<br>
NULLAM FASTUM SIMULATA MODESTIA INTOLERABILIOREM ESSE
</p>

<p class=border></P>


<p>
Nil exstitisse credo taediosus,<br>
Quoque magis stomacho<br>
Queat moveri nausea,
</p>

<p>
Servile quam si, quale crebo cernitur,<br>
Insimul & tumidum,<br>
Sibique dissidens genus,
</p>

<p>
Se continentis & modestae mimica<br>
Mentis habere notam<br>
Putavit histrionia.
</p>

<p>
Quod nescit ipsa, quodque nescitum suis<br>
Cernit opesa cohors<br>
Mirae choragis gloriae,
</p>

<p>
Periculosum ceteris cunctis opus,<br>
Seu vetitum penitus,<br>
Audaxque tentamen vocat.
</p>

<p>
Sibique mox nitore pinguis ingeni<br>
(Pingua cuncta nitent)<br>
Et nube frontis perplacens,
</p>

<p>
Ac si cathedra sit tribunal Aeaci,<br>
Considet ipsa gravis<br>
Iudex in audaces viros,
</p>

<p>
Non acquiescentes iis, qui scilicet<br>
Lampada tradiderint<br>
Dis approbantibus sibi;
</p>

<p>
Aut forte si quis municeps in hanc tribum<br>
Blanditiis veniat,<br>
Posthac honorum perticeps.
</p>

<p>
Quid iam veremur? Veritas mersum caput<br>
Democriti puteo<br>
Tantis ministris efferet:
</p>

<p>
Ni mox relabens, Orphei coniux velut,<br>
Implicitum doleat<br>
Coenoque & algis pluribus;
</p>

<p>
Quam non amari, non, ut aiunt, expeti,<br>
Laudibus at caveae<br>
Levis studeri, dixeris:
</p>

<p>
Quam non amare Virginem tales procos,<br>
Quisquilias solitos<br>
Iactare, deieraveris.
</p>

<p>
Opes requirit illa Mentis, & simul<br>
His aliisque eatum<br>
Prudenter utendi modum.
</p>

<p>
Mihi magister, censor est summus mihi,<br>
Nil tumidae vitio,<br>
Nil Mentis angustae parans;
</p>

<p>
Gestumque quid, non quo loco, vel cui viro,<br>
Tros Rutulusve fuat,<br>
Hoc debeatur, pensitans.
</p>

<p>
Hic est modestus; hic Virtutis improbe<br>
Non habitum Vitio,<br>
Sacrumve nomen induet,
</p>

<p>
Iudex severus seriusque, scenici<br>
Diffugiente procul<br>
Pudoris arrogantia.
</P>

<p class=border></P>

<p>
<table border=0 cellspacing=10 cellpadding=0 align=Center>
<tr>
		<td><a href="neo.html">Neo-Latin</A>
		<td><a href="index.html">The Latin Library</A>
		<td><a href="classics.html">The Classics Page</A>
</TABLE>
</P>
</BODY>
</HTML>