<html>
	<head>
		<title>
			Waltharius III
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>WALTHARIUS MANUS FORTIS
</p>

<p class=border></p>

<p>PARS TERTIA
</p>

<p>
His rex infelix visis suspirat et omni<br>
Aufugiens studio falerati terga caballi<br>
Scandit et ad maestum citius Haganona volavit<br>
Omnimodisque illum precibus flexisse sategit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1065</span><br>
Ut secum pergens pugnam repararet. at ille:<br>
&laquo;Me genus infandum prohibet bellare parentum,<br>
Et gelidus sanguis mentem mihi ademit in armis.<br>
Tabescebat enim genitor, dum tela videret,<br>
Et timidus multis renuebae proelia verbis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1070</span><br>
Haec dum iactasses, rex, inter te comitantes,<br>
Extitit indignum nostri tibi quippe invamen.&raquo;<br>
Ille recusanti precibus nihilominus instans<br>
Talibus aversum satagit revocare loquelis:<br>
&laquo;Deprecor ob superos, conceptum pone furorem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1075</span><br>
Iram de nostra contractam decute culpa,<br>
Quam vita comitante, domum si venero tecum,<br>
Impensis tibimet benefactis diluo multis.<br>
Nonne pudet sociis tot cognatisque peremptis<br>
Dissimulare virum? magis, ut mihi quippe videtur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1080</span><br>
Verba valent animum quam facta nefanda movere.<br>
Iustius in saevum tumuisses mente tyrannum,<br>
Qui solus hodie caput infamaverat orbis.<br>
Non modicum patimur damnum de caede virorum;<br>
Dedecus at tantum superabit Francia numquam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1085</span><br>
Antea quis fuimus suspecti, sibila dantes<br>
&laquo;Francorum&raquo; dicent &laquo;exercitus omnis ab uno,<br>
Pro pudor, ignotum vel quo, est impune necatus&raquo;!&raquo;<br>
Cunctabatur adhuc Haganon et pectore sponsam<br>
Walthario plerumque fidem volvebat et ipsum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1090</span><br>
Eventum gestae recolebat in ordine causae.<br>
Supplicius tamen infelix rex institit illi.<br>
Cuius subnixe rogitantis acumine motus<br>
Erubuit domini vultum, replicabat honorem<br>
Virtutis propriae, qui fors vilesceret inde,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1095</span><br>
Si quocumque modo in rebus sibi parceret istis.<br>
Erupit tandem et clara sic voce respondit:<br>
&laquo;Quo me, domne, vocas? quo te sequar, inclite princeps?<br>
Quae nequeunt fieri, spondet fiducia cordi.<br>
Quis tam desipiens quandoque fuisse probatur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1100</span><br>
Qui saltu baratrum sponte attemptarit apertum?<br>
Nam scio Waltharium per campos sic fore acerbum,<br>
Ut tali castro nec non statione locatus<br>
Ingentem cuneum velut unum temnat homullum.<br>
Et licet huc cunctos equites simul atque pedestres&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1105</span><br>
Francia misisset, sic his ceu fecerat istis.<br>
Sed quia conspicio te plus doluisse pudore<br>
Quam caedis damno nec sic discedere velle,<br>
Compatior, propriusque dolor succumbit honori<br>
Regis: et ecce viam conor reperire salutis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1110</span><br>
Quae tamen aut nusquam ostendit se sive coacte.<br>
Nam propter carum (fateor tibi, domne) nepotem<br>
Promissam fidei normam corrumpere nollem.<br>
Ecce in non dubium pro te, rex, ibo periclum.<br>
Ast hic me penitus conflictu cedere noris.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1115</span><br>
Secedamus eique locum praestemus eundi<br>
Et positi in speculis tondamus prata caballis,<br>
Donec iam castrum securus deserat artum,<br>
Nos abiisse ratus. Campos ubi calcet apertos,<br>
Insurgamus et attonitum post terga sequamur:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1120</span><br>
Sic aliquod virtutis opus temptare valemus.<br>
Haec mihi in ambiguis spes set certissima rebus.<br>
Tum pugnare potes, belli si, rex, tibi mens est:<br>
Quippe fugam nobis numquam dabit ille duobus,<br>
At nos aut fugere aut acrum bellare necesse est.&raquo;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1125</span><br>
Laudat consilium satrapa et complectitur illum<br>
Oscilloque virum demulcet; et ecce recedunt<br>
Insidiisque locum circumspexere sat aptum<br>
Demissique ligant animalia gramine laeto.<br>
Interea occiduas vergebat Phoebus in oras,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1130</span><br>
Ultima per notam signans vestigia Thilen,<br>
Et cum Scottigenis post terga reliquit Hiberos.<br>
Hic postquam oceanas sensim calefecerat undas,<br>
Hesperos Ausonidis obvertit cornua terris,<br>
Tum secum sapiens coepit tractare satelles,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1135</span><br>
Utrum sub tuto per densa silentia castro<br>
Sisteret, an vastis heremi committeret arvis.<br>
Aestuat immensis curarum fluctibus et, quid<br>
Iam faceret, sollers arguta indagine quaerit.<br>
Solus enim Hagano fuerat suspectus et illud&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1140</span><br>
Oscillum regis subter complexibus actum.<br>
Ambierat prorsus, quae sit sententia menti<br>
Hostis et an urbem vellent remeare relictam,<br>
Pluribus ut sociis per noctem forte coactis<br>
Primo mane parent bellum recreare nefandum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1145</span><br>
An soli insidias facerent propiusque laterent.<br>
Terret ad haec triviis ignoti silva meatus,<br>
Ne loca fortassis incurreret aspera spinis,<br>
Immo quippe feris, sponsamque amitteret illis.<br>
His ita provisis exploratisque profatur:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1150</span><br>
&laquo;En quocumque modo res pergant, hic recubabo,<br>
Donec circuiens lumen spera reddat amatum,<br>
Ne patriae fines dicat rex ille superbus<br>
Evasisse fuga furis de more per umbras.&raquo;<br>
Dixit et ecce viam vallo praemuniit artam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1155</span><br>
Undique praecisis spinis simul et paliuris.<br>
Quo facto ad truncos sese convertit amaro<br>
Cum gemitu et cuicumque suum caput applicat atque<br>
Contra orientalem prostratus corpore partem<br>
Ac nudum retinens ensem hac voce precatur:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1160</span><br>
&laquo;Rerum factori, sed et omnia facta regenti,<br>
Nil sine permisso cuius vel denique iusso<br>
Constat, ago grates, quod me defendit iniquis<br>
Hostilis turmae telis nec non quoque probris.<br>
Deprecor at dominum contrita mente benignum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1165</span><br>
Ut, qui peccantes non vult sed perdere culpas,<br>
Hos in caelesti praestet mihi sede videri.&raquo;<br>
Qui postquam orandi finem dedit, ilico surgens<br>
Sex giravit equos et virgis rite retortis<br>
Vinciit: hi tantum remanebant, nempe duobus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1170</span><br>
Per tela absumptis ternos rex Gunthere abegit.<br>
His ita compositis procinctum solvit et alte<br>
Ingenti fumans leviabat pondere corpus.<br>
Tum maestam laeto solans affamine sponsam<br>
Moxque cibum capiens aegros recreaverat artus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1175</span><br>
(Oppido enim lassus fuerat) clipeoque recumbens<br>
Primi custodem somni iubet esse puellam,<br>
Ipse matutinam disponens tollere curam,<br>
Quae fuerat suspecta magis, tandemque quievit.<br>
Ad cuius caput illa sedens solito vigilavit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1180</span><br>
Et dormitantes cantu patefecit ocellos.<br>
Ast ubi vir primum iam expergiscendo soporem<br>
Ruperat, absque mora surgens dormire puellam<br>
Iussit et arrepta se fulciit impiger hasta.<br>
Sic reliquum noctis duxit, modo quippe caballos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1185</span><br>
Circuit, interdum auscultans vallo propiavit,<br>
Exoptans orbi species ac lumina reddi.<br>
Lucifer interea praeco scandebat Olympo<br>
Dicens: &laquo;Taprobane clarum videt insula solem.&raquo;<br>
Hora fuit, gelidus qua terram irrorat Eous.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1190</span><br>
Aggreditur iuvenis caesos spoliarier armis<br>
Armorumque habitu, tunicas et cetera linquens;<br>
Armillas tantum, cum bullis baltea et enses,<br>
Loricas quoque cum galeis detraxerat ollis.<br>
Quatuor his oneravit equos sponsamque vocatam1195</span><br>
Imposuit quinto, sextum conscenderat ipse<br>
Et primus vallo perrexerat ipse revulso.<br>
At dum constricti penetratur semita callis,<br>
Circumquaque oculis explorans omnia puris<br>
Auribus arrectis ventos captavit et auras,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1200</span><br>
Si vel mussantes sentiret vel gradientes<br>
Sive superborum crepitantia frena virorum,<br>
Seu saltim ferrata sonum daret ungula equorum.<br>
Postquam cuncta silere videt, praevertit onustas<br>
Quadrupedes, mulierem etiam praecedere iussit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1205</span><br>
Scrinia gestantem comprendens ipse caballum<br>
Audet inire viam consueto cinctus amictu.<br>
Mille fere passus transcendit, et ecce puella<br>
(Sexus enim fragilis animo trepidare coegit)<br>
Respiciens post terga videt descendere binos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1210</span><br>
Quodam colle viros raptim et sine more meantes<br>
Exanguisque virum compellat voce sequentem:<br>
&laquo;Dilatus iam finis adest: fuge, domne, propinquant!&raquo;<br>
Qui mox conversus visos cognovit et inquit:<br>
&laquo;Incassum multos mea dextera fuderat hostes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1215</span><br>
Si modo supremis laus desit, dedecus assit.<br>
Est satius pulcram per vulnera quaerere mortem<br>
Quam solum amissis palando evadere rebus.<br>
Verum non adeo sunt desperanda salutis<br>
Commoda cernenti quondam maiora pericla.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1220</span><br>
Aurum gestantis tute accipe lora Leonis<br>
Et citius pergens luco succede propinquo!<br>
Ast ego in ascensu montis subsistere malo,<br>
Eventum opperiens adventantesque salutans.&raquo;<br>
Obsequitur dietis virguncula clara iubentis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1225</span><br>
Ille celer scutum collegit et excutit hastam,<br>
Ignoti mores equitis temptando sub armis.<br>
Hunc rex incursans comitante satellite demens<br>
Eminus affatu compellat valde superbo:<br>
&laquo;Hostis atrox, nisu deluderis! ecce latebrae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1230</span><br>
Protinus absistunt, ex quis de more liciscae<br>
Dentibus infrendens rabidis latrare solebas.<br>
En in propatulo, si vis, confligito campo<br>
Experiens, finis si fors queat aequiperari<br>
Principio. Scio: Fortunam mercede vocasti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1235</span><br>
Idcircoque fugam tempnis seu deditionem.&raquo;<br>
Alpharides contra regi non reddidit ulla,<br>
Sed velut hinc surdus alio convertitur aiens:<br>
&laquo;Ad te sermo mihi, Hagano, subsiste parumper!<br>
Quid, rogo, tam fidum subito mutavit amicum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1240</span><br>
Ut, discessurus nuper vix posse revelli<br>
Qui nostris visus fuerat complexibus, ultro,<br>
Nullis nempe malis laesus, nos appetat armis?<br>
Sperabam, fateor, de te (sed denique fallor),<br>
Quod, si de exilio redeuntem nosse valeres,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1245</span><br>
Ipse salutatum mihimet mox obvius ires<br>
Et licet invitum hospitii requiete foveres<br>
Pacificeque in regna patris deducere velles,<br>
Sollicitusque fui, quorsum tua munera ferrem;<br>
Namque per ignotas dixi pergens regiones:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1250</span><br>
&laquo;Francorum vereor Haganone superstite nullum.&raquo;<br>
Obsecro per ludos, resipiscito iam, pueriles,<br>
Unanimes quibus assueti fuimusque periti<br>
Et quorum cultu primos attrivimus annos.<br>
Inclita quonam migravit concordia nobis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1255</span><br>
Semper in hoste domique manens nec scandala noscens?<br>
Quippe tui facies patris obliviscier egit,<br>
Tecum degenti mihi patria viluit ampla.<br>
Numquid mente fidem abradis saepissime pactam?<br>
Deprecor, hoc abscide nefas neu bella lacessas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1260</span><br>
Sitque inconvulsum nobis per ternpora foedus.<br>
Quod si consentis, iam nunc ditatus abibis<br>
Eulogiis, rutilo umbonem complebo metallo.&raquo;<br>
Contra quae Hagano vultu haec affamina torvo<br>
Edidit atque iram sic insinuavit apertam:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1265</span><br>
&laquo;Vim prius exerces, Walthari, postque sopharis.<br>
Tute fidem abscideras, cum memet adesse videres<br>
Et tot stravisses socios immoque propinquos.<br>
Excusare nequis, quin me tunc affore nosses.<br>
Cuius si facies latuit, tamen arma videbas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1270</span><br>
Nota satis habituque virum rescire valebas.<br>
Cetera fors tulerim, si vel dolor unus abesset:<br>
Unice enim carum rutilum blandum pretiosum<br>
Carpsisti florem mucronis falce tenellum.<br>
Haec res est, pactum qua irritasti prior almum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1275</span><br>
Idcircoque gazam cupio pro foedere nullam.<br>
Sitne tibi soli virtus, volo discere in armis,<br>
Deque tuis manibus caedem perquiro nepotis.<br>
En aut oppeto sive aliquid memorabile faxo.&raquo;<br>
Dixit et a tergo saltu se iecit equino,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1280</span><br>
Hoc et Guntharius nec segnior egerat heros<br>
Waltharius, cuncti pedites bellare parati.<br>
Stabat quisque ac venturo se providus ictu<br>
Praestruxit; trepidant sub peltis Martia membra.<br>
Hora secunda fuit, qua tres hi congrediuntur.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1285</span><br>
Adversus solum conspirant arma duorum.<br>
Primus maligenam collectis viribus hastam<br>
Direxit Hagano disrupta pace. Sed illam<br>
Turbine terribilem tanto et stridore volantem<br>
Alpharides semet cernens tolerare nequire,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1290</span><br>
Sollers obliqui delusit tegmine scuti:<br>
Nam veniens clipeo sic est ceu marmore levi<br>
Excussa et collem vehementer sauciat usque<br>
Ad clavos infixa solo. Tunc pectore magno,<br>
Sed modica vi fraxineum hastile superbus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1295</span><br>
Iecit Guntharius, volitans quod adhaesit in ima<br>
Waltharii parma; quam mox dum concutit ipse,<br>
Excidit ignavum de ligni vulnere ferrum.<br>
Omine quo maesti confuso pectore Franci<br>
Mox stringunt acies, dolor est conversus ad iras,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1300</span><br>
Et tecti elipeis Aquitanum invadere certant.<br>
Strenuus ille tamen vi cuspidis expulit illos<br>
Atque incursantes vultu terrebat et armis.<br>
Hic rex Guntharius coeptum meditatur ineptum,<br>
Scilicet ut iactam frustra terraeque relapsam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1305</span><br>
(Ante pedes herois enim divulsa iacebat)<br>
Accedens tacite furtim sustolleret hastam,<br>
Quandoquidem brevibus gladiorum denique telis<br>
Armati nequeunt accedere comminus illi,<br>
Qui tam porrectum torquebat cuspidis ictum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1310</span><br>
Innuit ergo oculis vassum praecedere suadens,<br>
Cuius defensu causam supplere valeret.<br>
Nec mora, progreditur Haganon ac provocat hostem,<br>
Rex quoque gemmatum vaginae condidit ensem<br>
Expediens dextram furto actutum faciendo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1315</span><br>
Sed quid plura? manum pronus transmisit in hastam<br>
Et iam comprensam sensim subtraxerat illam<br>
Fortunae maiora petens. sed maximus heros,<br>
Utpote qui bello semper sat providus esset<br>
Praeter et unius punctum cautissimus horae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1320</span><br>
Hunc inclinari cernens persenserat actum<br>
Nec tulit, obstantem sed mox Haganona revellens,<br>
Denique sublato qui divertebat ab ictu,<br>
Insilit et planta direptum hastile retentat<br>
Ac regem furto captum sic increpitavit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1325</span><br>
Ut iam perculso sub cuspide genva labarent.<br>
Quem quoque continuo esurienti porgeret Orco,<br>
Ni Hagano armipotens citius succurreret atque<br>
Obiecto dominum scuto muniret et hosti<br>
Nudam aciem saevi mucronis in ora tulisset.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1330</span><br>
Sic, dum Waltharius vulnus cavet, ille resurgit<br>
Atque tremens stupidusque stetit, vix morte reversus.<br>
Nec mora nec requies: bellum instauratur amarum.<br>
Incurrunt hominem nunc ambo nuncque vicissim;<br>
Et dum progresso se impenderet acrius uni,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1335</span><br>
En de parte alia subit alter et impedit ictum.<br>
Haud aliter, Numidus quam dum venabitur ursus<br>
Et canibus circumdatus astat et artubus horret<br>
Et caput occultans submurmurat ac propriantes<br>
Amplexans Umbros miserum mutire coartat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1340</span><br>
(Tum rabidi circumlatrant hinc inde Molossi<br>
Comminus ac dirae metuunt accedere belvae),<br>
Taliter in nonam conflictus fluxerat horam,<br>
Et triplex cunctis inerat maceratio: leti<br>
Terror, et ipse labor bellandi, solis et ardor.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1345</span><br>
Interea herois coepit subrepere menti<br>
Quiddam, qui tacito premit has sub corde loquelas.<br>
&laquo;Si Fortuna viam non commutaverit, isti<br>
Vana fatigatum memet per ludicra fallent.&raquo;<br>
Ilico et elata Haganoni voce profatur:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1350</span><br>
&laquo;O paliure, vires foliis, ut pungere possis;<br>
Tu saltando iocans astu me ludere temptas.<br>
Sed iam faxo locum, propius ne accedere tardes:<br>
Ecce tuas (scio praegrandes) ostendito vires!<br>
Me piget incassum tantos sufferre labores.&raquo;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1355</span><br>
Dixit et exiliens contum contorsit in ipsum,<br>
Qui pergens onerat clipeum dirimitque aliquantum<br>
Loricae ac magno modicum de corpore stringit;<br>
Denique praecipuis praecinctus fulserat armis.<br>
At vir Waltharius missa cum cuspide currens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1360</span><br>
Evaginato regem importunior ense<br>
Impetit et scuto dextra de parte revulso<br>
Ictum praevalidum ac mirandum fecit eique<br>
Crus cum poplite adusque femur decerpserat omne.<br>
Ille super parmam ante pedes mox concidit huius.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1365</span><br>
Palluit exanguis domino recidente satelles.<br>
Alpharides spatam tollens iterato cruentam<br>
Ardebat lapso postremum infligere vulnus.<br>
Immemor at proprii Hagano vir forte doloris<br>
Aeratum caput inclinans obiecit ad ictum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1370</span><br>
Extensam cohibere manum non quiverat heros,<br>
Sed cassis fabrefacta diu meliusque peracta<br>
Excipit assultum mox et scintillat in altum.<br>
Cuius duritia stupefactus dissilit ensis,<br>
Pro dolor! et crepitans partim micat aere et herbis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1375</span><br>
Belliger ut frameae murcatae fragmina vidit,<br>
Indigne tulit ac nimia furit efferus ira<br>
Impatiensque sui capulum sine pondere ferri,<br>
Quamlibet eximio praestaret et arte metallo,<br>
Protinus abiecit monimentaque tristia sprevit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1380</span><br>
Qui dum forte manum iam enormiter exeruisset,<br>
Abstulit hanc Hagano sat laetus vulnere prompto.<br>
In medio iactus recidebat dextera fortis,<br>
Gentibus ac populis multis suspecta, tyrannis,<br>
Innumerabilibus quae fulserat ante trophaeis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1385</span><br>
Sed vir praecipuus nec laevis cedere gnarus,<br>
Sana mente potens carnis superare dolores,<br>
Non desperavit, neque vultus concidit eius,<br>
Verum vulnigeram clipeo insertaverat ulnam<br>
Incolomique manu mox eripuit semispatam,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1390</span><br>
Qua dextrum cinxisse latus memoravimus illum,<br>
Ilico vindictam capiens ex hoste severam.<br>
Nam feriens dextrum Haganoni effodit ocellum<br>
Ac timpus resecans pariterque labella revellens<br>
Olli bis ternos discussit ab ore molares.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1395</span><br>
Tali negotio dirimuntur proelia facto.<br>
Quemque suum vulnus atque aeger anhelitus arma<br>
Ponere persuasit. quisnam hinc immunis abiret,<br>
Qua duo magnanimi heroes tam viribus aequi<br>
Quam fervore animi steterant in fulmine belli!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1400</span><br>
Postquam finis adest, insignia quemque notabant:<br>
Illic Guntharii regis pes, palma iacebat<br>
Waltharii nec non tremulus Haganonis ocellus.<br>
Sic sic armillas partiti sunt Avarenses!<br>
Consedere duo, nam tertius ille iacebat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1405</span><br>
Sanguinis undantem tergentes floribus amnem.<br>
Haec inter timidam revocat clamore puellam<br>
Alpharides, veniens quae saucia quaeque ligavit.<br>
His ita compositis sponsus praecepit eidem:<br>
&laquo;Iam misceto merum Haganoni et porrige primum;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1410</span><br>
Est athleta bonus, fidei si iura reservet.<br>
Tum praebeto mihi, reliquis qui plus toleravi.<br>
Postremum volo Guntharius bibat, utpote segnis<br>
Inter magnanimum qui paruit arma virorum<br>
Et qui Martis opus tepide atque enerviter egit.&raquo;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1415</span><br>
Obsequitur cunctis Heririci filia verbis.<br>
Francus at oblato licet arens pectore vino<br>
&laquo;Defer&raquo; ait &laquo;prius Alpharidi sponso ac seniori,<br>
Virgo, tuo, quoniam, fateor, me fortior ille<br>
Nec solum me, sed cunctos supereminet armis.&raquo;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1420</span><br>
Hic tandem Hagano spinosus et ipse Aquitanus<br>
Mentibus invicti, licet omni corpore lassi,<br>
Post varios pugnae strepitus ictusque tremendos<br>
Inter pocula scurrili certamine ludunt.<br>
Francus ait: &laquo;iam dehinc cervos agitabis, amice,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1425</span><br>
Quorum de corio wantis sine fine fruaris.<br>
At dextrum, moneo, tenera lanugine comple,<br>
Ut causae ignaros palmae sub imagine fallas.<br>
Wah! sed quid dicis, quod ritum infringere gentis<br>
Ac dextro femori gladium agglomerare videris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1430</span><br>
Uxorique tuae, si quando ea cura subintrat,<br>
Perverso amplexu circumdabis euge sinistram?<br>
Iam quid demoror? en posthac tibi quicquid agendum est<br>
Laeva manus faciet.&raquo; Cui Walthare talia reddit:<br>
&laquo;Cur tam prosilias, admiror, lusce Sicamber.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1435</span><br>
Si venor cervos, carnem vitabis aprinam.<br>
Ex hoc iam famulis tu suspectando iubebis<br>
Heroum turbas transversa tuendo salutans.<br>
Sed fidei memor antiquae tibi consiliabor:<br>
Iam si quando domum venias laribusque propinques,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1440</span><br>
Effice lardatam de multra farreque pultam!<br>
Haec pariter victum tibi conferet atque medelam.&raquo;<br>
His dictis pactum renovant iterato coactum<br>
Atque simul regem tollentes valde dolentem<br>
Imponunt equiti, et sic disiecti redierunt&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1445</span><br>
Franci Wormatiam, patriamque Aquitanus adivit.<br>
Illic gratifice magno susceptus honore<br>
Publica Hiltgundi fecit sponsalia rite<br>
Omnibus et carus post mortem obitumque parentis<br>
Ter denis populum rexit feliciter annis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1450</span><br>
Qualia bella dehinc vel quantos saepe triumphos<br>
Ceperit, ecce stilus renuit signare retunsus.<br>
Haec quicunque legis, stridenti ignosce cicadae<br>
Raucellam nec adhuc vocem perpende, sed aevum,<br>
Utpote quae nidis nondum petit alta relictis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">1455</span><br>
Haec est Waltharii poesis. vos salvet Iesus.
</p>

<p class=border></P>

<p>
<table border=0 cellspacing=10 cellpadding=0 align=center>
<tr>
	<td><a href="medieval.html">Medieval Latin</A>
	<td><a href="index.html">The Latin Library</A>
	<td><a href="classics.html">The Classics Page</A>
</TABLE>
</P>
</BODY></HTML>