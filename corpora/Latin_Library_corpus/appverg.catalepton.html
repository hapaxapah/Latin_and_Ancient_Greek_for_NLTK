<HTML>
<HEAD>
 <TITLE>Appendix Vergiliana: Catalepton</TITLE></HEAD><BODY BACKGROUND="cracked3.gif" BGCOLOR="#FFFFFF"><CENTER><HR WIDTH="100%"><BR>
<FONT size=5>APPENDIX VERGILIANA</FONT><BR>
<FONT size=5>sive</FONT><BR>
<FONT size=5>CARMINA MINORA VERGILIO ADTRIBUTA</FONT><BR>
<HR WIDTH="100%">
<p><i><font size=5> CATALEPTON </FONT></I></CENTER><P>
<BLOCKQUOTE><BLOCKQUOTE><font size=4>
I.<BR>
De qua saepe tibi, venit, sed, Tucca, videre<BR>
non licet: occulitur limine clausa viri.<BR>
De qua saepe tibi, non venit adhuc mihi; namque<BR>
si occulitur, longe est, tangere quod nequeas.<BR>
Venerit, audivi. Sed iam mihi nuntius iste&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
quid prodest? Illi dicite cui rediit.
<p>
II.<BR>
Corinthiorum amator iste verborum,<BR>
iste iste rhetor, namque quatenus totus<BR>
Thucydides, tyrannus Atticae febris:<BR>
tau Gallicum, min et sphin et - male illi sit,<BR>
ita omnia ista verba miscuit fratri.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font>
<p>
III.<BR>
Aspice quem valido subnixum Gloria regno<BR>
altius et caeli sedibus extulerat.<BR>
Terrarum hic bello magnum concusserat orbem,<BR>
hic reges Asiae fregerat, hic populos,<BR>
hic grave servitium tibi iam, tibi, Roma, ferebat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
(cetera namque viri cuspide conciderant),<BR>
cum subito in medio rerum certamine praeceps<BR>
corruit, e patria pulsus in exilium.<BR>
Tale deae numen, tali mortalia nutu<BR>
fallax momento temporis hora dedit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font>
<p>
IV.<BR>
Quocumque ire ferunt variae nos tempora vitae,<BR>
tangere quas terras quosque videre homines,<BR>
dispeream si te fuerit mihi carior alter:<BR>
alter enim qui te dulcior esse potest?<BR>
Cui iuveni ante alios divi divomque sorores&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
cuncta neque indigno, Musa, dedere bona,<BR>
cuncta, quibus gaudet Phoebi chorus ipseque Phoebus, -<BR>
doctior quis te, Musa, fuisse potest?<BR>
O quis te in terris loquitur iucundior uno?<BR>
Clio nam certe candida non loquitur.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font><BR>
Quare illud satis est, si te permittis amari;<BR>
nam contra ut sit amor mutuos, unde mihi?
<P>
V.<BR>
Ite hinc inanes, ite, rhetorum ampullae,<BR>
inflata rhoso non Achaico verba,<BR>
et vos, Selique Tarquitique Varroque,<BR>
scholasticorum natio madens pingui<BR>
ite hinc inani, cymbalon iuventutis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
Tuque, o mearum cura, Sexte, curarum,<BR>
vale, Sabine; iam valete formosi.<BR>
Nos ad beatos vela mittimus portus<BR>
magni petentes docta dicta Sironis<BR>
vitamque ab omni vindicabimus cura.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font><BR>
Ite hinc, camenae; vos quoque ite iam sane,<BR>
dulces camenae (nam fatebimur verum,<BR>
dulces fuistis): et tamen meas chartas<BR>
revisitote, sed pudenter et raro.
<P>
VI.<BR>
Socer, beate nec tibi neque alteri,<BR>
generque Noctuine, putidum caput,<BR>
tuoque nunc puella talis et tuo<BR>
stupore pressa rus abibit et mihi<BR>
(ut ille versus usquequaque pertinet)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
Gener socerque, perdidistis omnia.
<P>
VII.<BR>
Scilicet hoc sine fraude, Vari dulcissime, dicam:<BR>
Dispeream, nisi me perdidit iste putus.<BR>
Sin autem praecepta vetant me dicere, sane<BR>
non dicam, sed: Me perdidit iste puer.
<P>
VIII.<BR>
Villula, quae Sironis eras, et pauper agelle,<BR>
verum illi domino tu quoque divitiae,<BR>
me tibi et hos una mecum, quos semper amavi,<BR>
siquid de patria tristius audiero,<BR>
commendo &lt;im>primisque patrem: tu nunc eris illi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2> 5</font><BR>
Mantua quod fuerat quodque Cremona prius.
<P>
IX.<BR>
Pauca mihi, niveo sed non incognita Phoebo,<BR>
pauca mihi doctae dicite Pegasides.<BR>
Victor adest, magni magnum decus ecce triumphi,<BR>
victor, qua terrae quaque patent maria,<BR>
horrida barbaricae portans insignia pugnae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
magnus ut Oenides utque superbus Eryx,<BR>
nec minus idcirco vestros expromere cantus<BR>
maximus et sanctos dignus inire choros.<BR>
Hoc itaque insuetis iactor magis, optime, curis,<BR>
quid de te possim scribere quidve tibi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font><BR>
Namque (fatebor enim) quae maxima deterrendi<BR>
debuit, hortandi maxima causa fuit.<BR>
Pauca tua in nostras venerunt carmina chartas,<BR>
carmina cum lingua, tum sale Cecropio,<BR>
carmina quae Phrygium, saeclis accepta futuris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>
15</font><BR>
carmina, quae Pylium vincere digna senem.<BR>
Molliter hic viridi patulae sub tegmine quercus<BR>
Moeris pastores et Meliboeus erant<BR>
dulcia iactantes alterno carmina versu,<BR>
qualia Trinacriae doctus amat iuvenis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>20</font><BR>
Certatim ornabant omnes heroida divi,<BR>
certatim divae munere quoque suo.<BR>
Felicem ante alias o te scriptore puellam:<BR>
altera non fama dixerit esse prior:<BR>
non illa, Hesperidum ni munere capta fuisset,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>25</font><BR>
quae volucrem cursu vicerat Hippomenen;<BR>
candida cycneo non edita Tyndaris ovo;<BR>
non supero fulgens Cassiopea polo;<BR>
non defensa diu multum certamine equorum,<BR>
obstabant gravidae quod sibi quaeque manus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>30</font><BR>
saepe animam generi pro qua pater impius hausit,<BR>
saepe rubro similis sanguine fluxit humus;<BR>
regia non Semele, non Inachis Acrisione,<BR>
immitti expertae fulmine et imbre Iovem;<BR>
non cuius ob raptum pulsi liquere penates&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>35</font><BR>
Tarquinii patrios, filius atque pater,<BR>
illo quo primum dominatus Roma superbos<BR>
mutavit placidis tempore consulibus,<BR>
multa neque immeritis donavit praemia alumnis,<BR>
praemia Messalis maxima Poplicolis. -&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>40</font><BR>
Nam quid ego immensi memorem studia ista laboris,<BR>
horrida quid durae tempora militiae?<BR>
Castra foro, &lt;te> castra Urbi praeponere, castra<BR>
tam procul hoc gnato, tam procul hac patria;<BR>
immoderata pati iam frigora iamque calores,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>45</font><BR>
sternere vel dura posse super silice;<BR>
saepe trucem adverso perlabi sidere pontum,<BR>
saepe mare audendo vincere, saepe hiemem,<BR>
saepe etiam densos immittere corpus in hostes,<BR>
communem belli non meminisse deum;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>50</font><BR>
nunc celeres Afros, periurae milia gentis,<BR>
aurea nunc rapidi flumina adire Tagi,<BR>
nunc aliam ex alia bellando quaerere gentem,<BR>
vincere et Oceani finibus ulterius -<BR>
non nostrum est tantas, non, inquam, attingere laudes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>55</font><BR>
quin ausim hoc etiam dicere, vix hominum est:<BR>
ipsa haec, ipsa ferent rerum monumenta per orbem,<BR>
ipsa sibi egregium facta decus parient.<BR>
Nos ea quae tecum finxerunt carmina divi,<BR>
Cynthius et Musae, Bacchus et Aglaie,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>60</font><BR>
si laudem aspirare humilis, si adire Cyrenas,<BR>
si patrio Graios carmine adire sales<BR>
possumus, optatis plus iam procedimus ipsis.<BR>
Hoc satis est: pingui nil mihi cum populo.
<p>
X.<BR>
Sabinus ille, quem videtis, hospites,<BR>
ait fuisse mulio celerrimus,<BR>
neque ullius volantis impetum cisi<BR>
nequisse praeterire, sive Mantuam<BR>
opus foret volare sive Brixiam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
Et hoc negat Triphonis aemuli domum<BR>
negare nobilem insulamve Caeruli,<BR>
ubi iste post Sabinus, ante Quinctio<BR>
bidente dicit attodisse forcipe<BR>
comata colla, ne Cytorio iugo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font><BR>
premente dura volnus ederet iuba.<BR>
Cremona frigida et lutosa Gallia,<BR>
tibi haec fuisse et esse cognitissima<BR>
ait Sabinus. ultima ex origine<BR>
tua stetisse &lt;dicit> in voragine,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>15</font><BR>
tua in palude deposisse sarcinas<BR>
et inde tot per orbitosa milia<BR>
iugum tulisse, laeva sive dextera<BR>
strigare mula sive utrumque coeperat<BR>
. . . . .( unus versus deest) . .
. . . &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>20</font><BR>
neque ulla vota semitalibus deis<BR>
sibi esse facta praeter hoc novissimum,<BR>
paterna lora proximumque pectinem.<BR>
Sed haec prius fuere: nunc eburnea<BR>
sedetque sede seque dedicat tibi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>25</font><BR>
gemelle Castor et gemelle Castoris.
<P>
XI.<BR>
Quis deus, Octavi, te nobis abstulit? An quae<BR>
dicunt, a, nimio pocula dura mero?<BR>
Vobiscum, si est culpa, bibi; sua quemque sequontur<BR>
fata: quid immeriti crimen habent cyathi?<BR>
Scripta quidem tua nos multum mirabimur et te&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
raptum et Romanam flebinus historiam,<BR>
sed tu nullus eris. Perversi dicite Manes,<BR>
hunc superesse patri quae fuit invidia?
<P>
XII.<BR>
Superbe Noctuine, putidum caput,<BR>
datur tibi puella quam petis, datur;<BR>
datur, superbe Noctuine, quam petis.<BR>
Sed, o superbe Noctuine, non vides<BR>
duas habere filias Atilium,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>
5</font><BR>
&lt;duas>, et hanc et alteram, tibi dari?<BR>
Adeste, nunc adeste: ducit, ut decet,<BR>
superbus ecce Noctuinus - hirneam.<BR>
Thalassio, thalassio, &lt;thalassio&gt;.
<P>
XIII.<BR>
Iacere me, quod alta non possim, putas,<BR>
ut ante vectari freta<BR>
nec ferre durum frigus aut aestum pati<BR>
neque arma victoris sequi?<BR>
Valent, valent mihi ira et antiquos furor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
et lingua qua assim tibi<BR>
et prostitutae turpe contubernium<BR>
sororis (o quid me incitas,<BR>
quid impudice et improbande Caesari?).<BR>
Seu furta dicantur tua&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font><BR>
et heluato sera patrimonio<BR>
in fratre parsimonia<BR>
vel acta puero cum viris convivia<BR>
udaeque per somnum nates<BR>
et inscio repente clamatum insuper&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>15</font><BR>
Thalassio, thalassio -<BR>
quid palluisti, femina? An ioci dolent?<BR>
An facta cognoscis tua?<BR>
Non me vocabis pulcra per Cotytia<BR>
ad feriatos fascinos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>20</font><BR>
nec deinde te movere lumbos in ratulam<BR>
prensis videbo altaribus<BR>
flavomque propter Thybrim olentis nauticum<BR>
vocare, ubi adpulsae rates<BR>
caeno retentae sordido stant in vadis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>25</font><BR>
macraque luctantes aqua,<BR>
neque in culinam et uncta compitalia<BR>
dapesque duces sordidas,<BR>
quibus repletus ut salivosis aquis,<BR>
obesam ad uxorem redis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>
30</font><BR>
et aestuantes dote solvis pantices<BR>
osusque lambis saviis.<BR>
Nunc laede, nunc lacesse, si quidquam vales.<BR>
Et nomen adscribo tuom:<BR>
cinaede Liciene, liquerunt opes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>
35</font><BR>
fameque genuini crepant;<BR>
videbo habentem praeter ignavos nihil<BR>
fratres et iratum Iovem<BR>
scissumque ventrem et hirniosi patrui<BR>
pedes inedia turgidos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>40</font>
<P>
XIV.<BR>
Si mihi susceptum fuerit decurrere munus,<BR>
o Paphon, o sedes quae colis Idalias,<BR>
Troius Aeneas Romana per oppida digno<BR>
iam tandem ut tecum carmine victus eat:<BR>
non ego ture modo aut picta tua templa tabella&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>
ornabo et puris serta feram manibus -<BR>
corniger hos aries humilis et maxima taurus<BR>
victima sacrato sparget honore focos<BR>
marmoreusque tibi aut mille coloribus ales<BR>
in morem picta stabit Amor pharetra.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font><BR>
Adsis o Cytherea: tuos te Caesar Olympo<BR>
et Surrentini litoris ara vocat.
</BLOCKQUOTE></BLOCKQUOTE><P>
<HR> <HR> <TABLE BORDER=0 CELLSPACING=15 CELLPADDING=0 ALIGN=Center> <TR> <TD> <A HREF="misc.html">The Miscellany</A> <TD> <a href="index.html">The Latin Library</A> <TD> <a href="classics.html">The Classics Homepage</A> </TABLE> </BODY> </HTML> 