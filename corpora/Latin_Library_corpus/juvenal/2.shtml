<!DOCTYPE HTML PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
	<head>
		<title>
			Juvenal II
		</title>

		<meta http-equiv="Content-Type" content="text/html; charset=utf-8">
		
		<link rel="shortcut icon" href="http://www.thelatinlibrary.com/icon.ico">
		
		<link rel="StyleSheet" href="http://www.thelatinlibrary.com/latinlibrary.css">
		<link rel="StyleSheet" href="http://www.thelatinlibrary.com/latinlibrary_print.css" media="print">
	</head>
	
<body>

<div class="page_wrapper">

<h1>D. IVNI IVVENALIS SATVRA II</h1>

<p class="poem">

Vltra Sauromatas fugere hinc libet et glacialem<BR>
Oceanum, quotiens aliquid de moribus audent<BR>
qui Curios simulant et Bacchanalia uiuunt.<BR>
indocti primum, quamquam plena omnia gypso<BR>
Chrysippi inuenias; nam perfectissimus horum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
si quis Aristotelen similem uel Pittacon emit<BR>
et iubet archet pluteum seruare Cleanthas.<BR>
frontis nulla fides; quis enim non uicus abundat<BR>
tristibus obscenis? castigas turpia, cum sis<BR>
inter Socraticos notissima fossa cinaedos?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
hispida membra quidem et durae per bracchia saetae<BR>
promittunt atrocem animum, sed podice leui<BR>
caeduntur tumidae medico ridente mariscae.<BR>
rarus sermo illis et magna libido tacendi<BR>
atque supercilio breuior coma. uerius ergo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
et magis ingenue Peribomius; hunc ego fatis<BR>
inputo, qui uultu morbum incessuque fatetur.<BR>
horum simplicitas miserabilis, his furor ipse<BR>
dat ueniam; sed peiiores, qui talia uerbis<BR>
Herculis inuadunt et de uirtute locuti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
clunem agitant. 'ego te ceuentem, Sexte, uerebor?'<BR>
infamis Varillus ait, 'quo deterior te?'<BR>
loripedem rectus derideat, Aethiopem albus.<BR>
quis tulerit Gracchos de seditione querentes?<BR>
quis caelum terris non misceat et mare caelo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
si fur displiceat Verri, homicida Miloni,<BR>
Clodius accuset moechos, Catilina Cethegum,<BR>
in tabulam Sullae si dicant discipuli tres?<BR>
qualis erat nuper tragico pollutus adulter<BR>
concubitu, qui tunc leges reuocabat amaras&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
omnibus atque ipsis Veneri Martique timendas,<BR>
cum tot abortiuis fecundam Iulia uuluam<BR>
solueret et patruo similes effunderet offas.<BR>
nonne igitur iure ac merito uitia ultima fictos<BR>
contemnunt Scauros et castigata remordent?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT> <BR>
non tulit ex illis toruum Laronia quendam<BR>
clamantem totiens 'ubi nunc, lex Iulia, dormis?'<BR>
atque ita subridens: 'felicia tempora, quae te<BR>
moribus opponunt. habeat iam Roma pudorem:<BR>
tertius e caelo cecidit Cato. sed tamen unde&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
haec emis, hirsuto spirant opobalsama collo<BR>
quae tibi? ne pudeat dominum monstrare tabernae.<BR>
quod si uexantur leges ac iura, citari<BR>
ante omnis debet Scantinia. respice primum<BR>
et scrutare uiros, faciunt nam plura; sed illos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
defendit numerus iunctaeque umbone phalanges.<BR>
magna inter molles concordia. non erit ullum<BR>
exemplum in nostro tam detestabile sexu.<BR>
Tedia non lambit Cluuiam nec Flora Catullam:<BR>
Hispo subit iuuenes et morbo pallet utroque.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>50</FONT><BR>
numquid nos agimus causas, ciuilia iura<BR>
nouimus aut ullo strepitu fora uestra mouemus?<BR>
luctantur paucae, comedunt coloephia paucae.<BR>
uos lanam trahitis calathisque peracta refertis<BR>
uellera, uos tenui praegnantem stamine fusum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>55</FONT><BR>
Penelope melius, leuius torquetis Arachne,<BR>
horrida quale facit residens in codice paelex.<BR>
notum est cur solo tabulas inpleuerit Hister<BR>
liberto, dederit uiuus cur multa puellae.<BR>
diues erit magno quae dormit tertia lecto.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>60</FONT><BR>
tu nube atque tace: donant arcana cylindros.<BR>
de nobis post haec tristis sententia fertur?<BR>
dat ueniam coruis, uexat censura columbas.'<BR>
fugerunt trepidi uera ac manifesta canentem<BR>
Stoicidae; quid enim falsi Laronia? sed quid&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>65</FONT><BR>
non facient alii, cum tu multicia sumas,<BR>
Cretice, et hanc uestem populo mirante perores<BR>
in Proculas et Pollittas? est moecha Fabulla;<BR>
damnetur, si uis, etiam Carfinia: talem<BR>
non sumet damnata togam. 'sed Iulius ardet,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>70</FONT><BR>
aestuo.' nudus agas: minus est insania turpis.<BR>
en habitum quo te leges ac iura ferentem<BR>
uulneribus crudis populus modo uictor et illud<BR>
montanum positis audiret uulgus aratris.<BR>
quid non proclames, in corpore iudicis ista&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>75</FONT><BR>
si uideas? quaero an deceant multicia testem.<BR>
acer et indomitus libertatisque magister,<BR>
Cretice, perluces. dedit hanc contagio labem<BR>
et dabit in plures, sicut grex totus in agris<BR>
unius scabie cadit et porrigine porci&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>80</FONT><BR>
uuaque conspecta liuorem ducit ab uua.<BR>
foedius hoc aliquid quandoque audebis amictu;<BR>
nemo repente fuit turpissimus. accipient te<BR>
paulatim qui longa domi redimicula sumunt<BR>
frontibus et toto posuere monilia collo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>85</FONT><BR>
atque bonam tenerae placant abdomine porcae<BR>
et magno cratere deam. sed more sinistro<BR>
exagitata procul non intrat femina limen:<BR>
solis ara deae maribus patet. 'ite, profanae,'<BR>
clamatur, 'nullo gemit hic tibicina cornu.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>90</FONT><BR>
talia secreta coluerunt orgia taeda<BR>
Cecropiam soliti Baptae lassare Cotyton.<BR>
ille supercilium madida fuligine tinctum<BR>
obliqua producit acu pingitque trementis<BR>
attollens oculos; uitreo bibit ille priapo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>95</FONT><BR>
reticulumque comis auratum ingentibus implet<BR>
caerulea indutus scutulata aut galbina rasa<BR>
et per Iunonem domini iurante ministro;<BR>
ille tenet speculum, pathici gestamen Othonis,<BR>
Actoris Aurunci spolium, quo se ille uidebat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>100</FONT><BR>
armatum, cum iam tolli uexilla iuberet.<BR>
res memoranda nouis annalibus atque recenti<BR>
historia, speculum ciuilis sarcina belli.<BR>
nimirum summi ducis est occidere Galbam<BR>
et curare cutem, summi constantia ciuis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>105</FONT><BR>
Bebriaci campis solium adfectare Palati<BR>
et pressum in faciem digitis extendere panem,<BR>
quod nec in Assyrio pharetrata Sameramis orbe<BR>
maesta nec Actiaca fecit Cleopatra carina.<BR>
hic nullus uerbis pudor aut reuerentia mensae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>110</FONT><BR>
hic turpis Cybeles et fracta uoce loquendi<BR>
libertas et crine senex fanaticus albo<BR>
sacrorum antistes, rarum ac memorabile magni<BR>
gutturis exemplum conducendusque magister.<BR>
quid tamen expectant, Phrygio quos tempus erat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>115</FONT><BR>
iam more superuacuam cultris abrumpere carnem?<BR>
quadringenta dedit Gracchus sestertia dotem<BR>
cornicini, siue hic recto cantauerat aere;<BR>
signatae tabulae, dictum 'feliciter,' ingens<BR>
cena sedet, gremio iacuit noua nupta mariti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>120</FONT><BR>
o proceres, censore opus est an haruspice nobis?<BR>
scilicet horreres maioraque monstra putares,<BR>
si mulier uitulum uel si bos ederet agnum?<BR>
segmenta et longos habitus et flammea sumit<BR>
arcano qui sacra ferens nutantia loro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>125</FONT><BR>
sudauit clipeis ancilibus. o pater urbis,<BR>
unde nefas tantum Latiis pastoribus? unde<BR>
haec tetigit, Gradiue, tuos urtica nepotes?<BR>
traditur ecce uiro clarus genere atque opibus uir,<BR>
nec galeam quassas nec terram cuspide pulsas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>130</FONT><BR>
nec quereris patri. uade ergo et cede seueri<BR>
iugeribus campi, quem neglegis. 'officium cras<BR>
primo sole mihi peragendum in ualle Quirini.'<BR>
quae causa officii? 'quid quaeris? nubit amicus<BR>
nec multos adhibet.' liceat modo uiuere, fient,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>135</FONT><BR>
fient ista palam, cupient et in acta referri.<BR>
interea tormentum ingens nubentibus haeret<BR>
quod nequeant parere et partu retinere maritos.<BR>
sed melius, quod nil animis in corpora iuris<BR>
natura indulget: steriles moriuntur, et illis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>140</FONT><BR>
turgida non prodest condita pyxide Lyde,<BR>
nec prodest agili palmas praebere luperco.<BR>
uicit et hoc monstrum tunicati fuscina Gracchi,<BR>
lustrauitque fuga mediam gladiator harenam<BR>
et Capitolinis generosior et Marcellis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>145</FONT><BR>
et Catuli Paulique minoribus et Fabiis et<BR>
omnibus ad podium spectantibus, his licet ipsum<BR>
admoueas cuius tunc munere retia misit.<BR>
esse aliquos manes et subterranea regna,<BR>
Cocytum et Stygio ranas in gurgite nigras,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>150</FONT><BR>
atque una transire uadum tot milia cumba<BR>
nec pueri credunt, nisi qui nondum aere lauantur.<BR>
sed tu uera puta: Curius quid sentit et ambo<BR>
Scipiadae, quid Fabricius manesque Camilli,<BR>
quid Cremerae legio et Cannis consumpta iuuentus, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>155</FONT><BR>
tot bellorum animae, quotiens hinc talis ad illos<BR>
umbra uenit? cuperent lustrari, si qua darentur<BR>
sulpura cum taedis et si foret umida laurus.<BR>
illic heu miseri traducimur. arma quidem ultra<BR>
litora Iuuernae promouimus et modo captas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>160</FONT><BR>
Orcadas ac minima contentos nocte Britannos,<BR>
sed quae nunc populi fiunt uictoris in urbe<BR>
non faciunt illi quos uicimus. et tamen unus<BR>
Armenius Zalaces cunctis narratur ephebis<BR>
mollior ardenti sese indulsisse tribuno.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>165</FONT><BR>
aspice quid faciant commercia: uenerat obses,<BR>
hic fiunt homines. nam si mora longior urbem<BR>
indulsit pueris, non umquam derit amator.<BR>
mittentur bracae, cultelli, frena, flagellum:<BR>
sic praetextatos referunt Artaxata mores.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>170</FONT>
</p>
<div class="footer">
	<p>
		<a href="/juvenal.html">Juvenal</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</body>
</html>