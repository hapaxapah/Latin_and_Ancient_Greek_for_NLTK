<HTML><HEAD>
<TITLE>Nero: Act V.3</TITLE>
</HEAD>
<BODY BACKGROUND="back4.jpg" BGCOLOR="#FFFFFF">

<BR>
<CENTER><FONT SIZE=5>Actus V, scena 8</FONT></CENTER>
<P>
 <FONT Size=4>

<P><CENTER>UMBRA AGRIPPINAE, POPPAEA GRAVIDA, NERO
E THEATRO, &lt;EPAPHRODITUS,&gt; TIGELLINUS, &lt;CAPITO
COSSUTIANUS&gt;</CENTER>

<P>

<BLOCKQUOTE><BLOCKQUOTE><P>UM. Poppaea.

<P>POP quis
me?

<P>UM. 
Nero.

<P>NERO 
 quid est?

<P>POP. 
adsum.

<P>NERO
exeo.

<P>POP. quis turbat aegram? 

<P>NEROquis
theatrales iocos<BR>

Neronis interpellat?

<P><A NAME="4180"></A>POP. ah tandem, Nero, &nbsp;&nbsp;&nbsp;&nbsp;<B><FONT Size=2>4180</FONT></B><BR>

defessus, eviratus, exuctus redis?<BR>

siccine dolores condis in corpus meum, <BR>

gravidum, intumescens, per voluptatem
tuam?<BR>

tu me relicta, vel theatrales iocos,<BR>

vel sequeris alias? Statilia forsan placet? &nbsp;&nbsp;&nbsp;&nbsp;<B><FONT Size=2>4185</FONT></B><BR>

an illa me formosior? an illa est tibi<BR>

fertilior? an tu iam vagus amator ruis<BR>

in has et illas, sine fide, causa,
modo?<BR>

num forma periit mea mihi? o peream
prius,<BR>

quam consenescam, forma ne pereat mihi.&nbsp;&nbsp;&nbsp;&nbsp;<B><FONT Size=2>4190</FONT></B><BR>

hoc iste foetus meritus, hoc partus prior, <BR>

ut maechus alias pellices quaeras levis?
<BR>

tibi caesa coniux, mater occisa est
tibi,<BR>

Poppaeae ut esset, an potius aliis
locus?<BR>

Poppaea famam forte, fructum aliae ferent.&nbsp;&nbsp;&nbsp;&nbsp;<B><FONT Size=2>4195</FONT></B><BR>

at siquid ego sim, non ferent, no non ferent.<A HREF="notes.html#4196"></A><BR>

iratus amor, ut tumidus exundat dolor! <BR>

Iupiter, Iason, Hercules redeas meus:<BR>

aut Iuno tua, Medoea . . . 

<P><A NAME="4199"></A>NERO quid <BR>

audire decet haec Caesarem, haec ullam loqui?&nbsp;&nbsp;&nbsp;&nbsp;<B><FONT Size=2>4200</FONT></B><BR>

apage maledica.

<P>POP.  eheu
Nero.

<P>NERO heu coniux, quid est?</BLOCKQUOTE></BLOCKQUOTE>

<P><I>Ictu calcis prosternit.</I>

<BLOCKQUOTE><BLOCKQUOTE><P>POP. perii?

<P>NERO  ego perii; an perdidi te me simul!

<P>POP. tu perdidisti spem, fidem, vitam tuam,<BR>

cum prole matrem, in matre dum prolem necas.<BR>

ut se orbet ullus tam ferox unquam lupus? &nbsp;&nbsp;&nbsp;&nbsp;<B><FONT Size=2>4205</FONT></B>

<P>NERO levis ita nocuit ictus?

<P>POP. ad mortem gravis,<BR>

nec nocuit, animam liberans domino malo.

<P>NERO ita dolet?

<P>POP. imo nec mori, at per te mori.

<P>NERO cito se dolor remittet.

<P>POP. ubi moriar, cito.

<P>NERO o vive, mea Poppaea, mihi vive, ac tibi. &nbsp;&nbsp;&nbsp;&nbsp;<B><FONT Size=2>4210</FONT></B>

<P>POP. tu me, tyranne, caedis, et vivam, iubes?<BR>

age, nolo, nequeo: sed deus vindex tibi, ah.
<A HREF="notes.html#4212"></A></BLOCKQUOTE></BLOCKQUOTE>

<P><I>Moritur Poppaea.</I>

<BLOCKQUOTE><BLOCKQUOTE><P><A NAME="4213"></A>NERO duratis, oculi,
duri, inhumani, truces, <A HREF="Act_V_2.trans.html#4213"></A><BR>

spectare? nec pro&thorn;uitis in lacrymas? an est<BR>

dolor iste supra lacrymas, et fit stupor?&nbsp;&nbsp;&nbsp;&nbsp;<B><FONT Size=2>4215</FONT></B><BR>

vere illa dixit Herculem; et Megara occidit.
<A HREF="notes.html#4216"></A><BR>

ego furentem non furens, nisi sit furor
<A HREF="notes.html#4217"></A><A HREF="appcrit.html#4217"></A><BR>

brevis ira: furor est ira: quid gravius furor?<BR>

o perseveret; pergat; Athamanta obruat.
<A HREF="notes.html#4219"></A><BR>

praestare poterit solus insontem furor.
<A HREF="notes.html#4220"></A>&nbsp;&nbsp;&nbsp;&nbsp;<B><FONT Size=2>4220</FONT></B><BR>

nescire nequeo: at nolui: at feci scelus.<BR>

nec iussi, ut alia, scelus hoc: hoc scelus est meum:<BR>

scelus execrandum: quodque qui feci, oderim:
<A HREF="notes.html#4223"></A><BR>

ut Phoebus odit se, manus, aures suas, <A HREF="notes.html#4224"></A><BR>

quibus et Coronis periit, arcum, artes, avem. &nbsp;&nbsp;&nbsp;&nbsp;<B><FONT Size=2>4225</FONT></B><BR>

ergo illa periit? periit et in illa Venus,<BR>

Minerva, Iuno, gratia, voluptas, amor?<BR>

oculi occiderunt sydus extincti meum? <A HREF="notes.html#4228"></A><A HREF="appcrit.html#4228"></A><BR>

et omne in illa lumen aeternum occidat.<BR>

pes computrescat iste, tantum ausus nefas. &nbsp;&nbsp;&nbsp;&nbsp;<B><FONT Size=2>4230</FONT></B><BR>

pes iste, terra, sustines, ut te premat,<BR>

qui pressit illam? o et pedem et peditem vora.

<P>EPA. invicte Caesar, Caesarem invictum advoca:
<A HREF="notes.html#4233"></A><BR>

nec plus tibi velis, quam ferat quisquam, mali.<BR>

supra dolorem exurge, Nero fortis, tuum;  &nbsp;&nbsp;&nbsp;&nbsp;<B><FONT Size=2>4235</FONT></B><BR>

Sabina sic te nomine Sabino monet.<BR>

est error iste, non scelus: sortis fuit, <BR>

non mentis ictus: innocens mens, calx nocens
<A HREF="notes.html#4238"></A><BR>

sponte periturae: coniugis, matris prius<BR>

necem tulisti: perfer etiam hanc, ut soles.
<A HREF="notes.html#4240"></A>&nbsp;&nbsp;&nbsp;&nbsp;<B><FONT Size=2>4240</FONT></B><BR>

reparet ruinam coniugis coniux nova. <A HREF="notes.html#4241"></A><BR>

stabilire nupta Antonia imperium potest,
<A HREF="notes.html#4242"></A><BR>

geminatum ut affert Claudii nomen patris.<BR>

Poppaea, nisi quod forma pro philtro fuit,<BR>

saeva, impudica, indigna Caesareo thoro.
<A HREF="notes.html#4245"></A>&nbsp;&nbsp;&nbsp;&nbsp;<B><FONT Size=2>4245</FONT></B><BR>

at et illi honores funeris iustos para.

<P><A NAME="4246"></A>NERO age, experire, Antonia an nostros velit
<A HREF="Act_V_2.trans.html#4246"></A><BR>

thalamos inire; Augusta num dici expetat.</BLOCKQUOTE>
</BLOCKQUOTE>

<P><I>Exit ad Antoniam Epaphroditus.</I>

<BLOCKQUOTE><BLOCKQUOTE><P>auferte at istam; quam ipse pro rostris
palam <A HREF="notes.html#4249"></A><BR>

altis in altos laudibus coelos veham: &nbsp;&nbsp;&nbsp;&nbsp;<B><FONT Size=2>4250</FONT></B><BR>

utpote decoris formam et effigiem optimam;<BR>

utpote parentem infantulae divae deam.<BR>

nec illam, ut alias, more Romano, lubet  <BR>

cremare: nec enim nostra Vulcano Venus<BR>

cedet, nec ignes ignis absumet meos. <A HREF="notes.html#4255"></A><A HREF="appcrit.html#4255"></A>&nbsp;&nbsp;&nbsp;&nbsp;<B><FONT Size=2>4255</FONT></B><BR>

sed more regum, placet odoriferis eam<BR>

aromatis farcire; nec odorem tamen<BR>

aromata ulla, quam ipsa, tam suavem dabunt,<BR>

Arabia in illam conferet faetum annuum.
<A HREF="notes.html#4259"></A><BR>

sic Iuliorum teneat in tumulo locum. &nbsp;&nbsp;&nbsp;&nbsp;<B><FONT Size=2>4260</FONT></B><BR>

sed ut ut celerius lachryma arescit nihil,<BR>

Poppaea tamen e mente non periit mea.<BR>

ideoque similem, quam potest illi puer <A HREF="notes.html#4263"></A>,<BR>

Sporum execari, et ducere uxorem volo.<BR>

Pythagorae, ut uxor, ipse me subdam meo.
<A HREF="notes.html#4265"></A>&nbsp;&nbsp;&nbsp;&nbsp;<B><FONT Size=2>4265</FONT></B><BR>

<I>desideratas ambo supplebunt vices.</I></BLOCKQUOTE>
</BLOCKQUOTE>

<P><I>Redit Epaphroditus ab Antonia</I>

<BLOCKQUOTE><BLOCKQUOTE><P>Epaphrodite, Antonia quid ad nos refert?


<P><A NAME="4268"></A>EP. inauspicatos illa et incestos thoros
<A HREF="Act_V_2.trans.html#4268"></A><BR>

renuit Neronis: fratri adoptivo nefas,<BR>

nubere sororem: coniugum homicidae truci &nbsp;&nbsp;&nbsp;&nbsp;<B><FONT Size=2>4270</FONT></B><BR>

periculosum nubere: nec ergo sibi<BR>

placere, nec licere quod tentas ait.

<P>NERO an vidua Syllae, vidua Pompeii, thoros<BR>

sic despicatur Caesaris? video dolos.<BR>

molitur illa res novas, nostram necem. <A HREF="notes.html#4275"></A>&nbsp;&nbsp;&nbsp;&nbsp;<B><FONT Size=2>4275</FONT></B><BR>

Pisonis esse voluit: age, thalamos petat
<A HREF="notes.html#4276"></A><BR>

Pisonis; aut Plutonis age thalamos petat.</BLOCKQUOTE>
</BLOCKQUOTE>

<P><I>Exit idem ad eandem.</I>

<BLOCKQUOTE><BLOCKQUOTE><P>quae nostra nolit esse, sit nullo
oppido.<BR>

Statilia nobis nota; nec, opinor, neget.<BR>

sed Hydra num succisa Pisonis mihi <A HREF="notes.html#4280"></A>&nbsp;&nbsp;&nbsp;&nbsp;<B><FONT Size=2>4280</FONT></B><BR>

in me rebellat? o manus nimium leves.<BR>

agite ergo Caium Cassium, effigiem quia<BR>

colit avitam, PARTIUM inscriptam DUCI,<BR>

orbate patria, luminibus orbum prius: <A HREF="notes.html#4284"></A><BR>

opes vetustas arguite, mores graves. &nbsp;&nbsp;&nbsp;&nbsp;<B><FONT Size=2>4285</FONT></B><BR>

audere, et agere, nomine minatur suo.<BR>

Sillanus illi sit comes, iuvenis seni.</BLOCKQUOTE></BLOCKQUOTE>

<P><I>Exeunt centuriones ad necem.</I>

<BLOCKQUOTE><BLOCKQUOTE><P>et quia requirit Mella, Lucani pater,
<A HREF="notes.html#4288"></A><BR>

opulentus ut opes filii acquirat, suis<BR>

exutus, habeat exitum haud dispar parem. &nbsp;&nbsp;&nbsp;&nbsp;<B><FONT Size=2>4290</FONT></B>

<P>TIG. at eruditus ille luxuriae Arbiter,
<A HREF="notes.html#4291"></A><BR>

elegantiarum nequam et obscaenus pater,<BR>

an adhuc, quod ille molle, quod amaenum putat,<BR>

id molle solum Caesar, id amaenum putat?<BR>

Scevino amicus, conscias fraudes struens,
<A HREF="notes.html#4295"></A>&nbsp;&nbsp;&nbsp;&nbsp;<B><FONT Size=2>4295</FONT></B><BR>

ut servus illum detulit; an ergo prior<BR>

quia consularis, quia voluptatum sciens  <BR>

mihi praeferetur aemulus Petronius?<BR>

te prodis illi, ut ille te prodat malus?

<P>NERO se prodit imo, et perdit; et merito perit &nbsp;&nbsp;&nbsp;&nbsp;<B><FONT Size=2>4300</FONT></B><BR>

qui amatus a Nerone magis alios amet.</BLOCKQUOTE></BLOCKQUOTE>

<P><I>Exit centurio ad Petronium.</I>

<BLOCKQUOTE><BLOCKQUOTE><P><I><A NAME="4302"></A></I>CAP. COS.
Soranus igitur Caesarem, aut Thraseas amat?
<A HREF="notes.html#4302"></A> <A HREF="Act_V_2.trans.html#4302"></A><BR>

Soranus Asiam dum regit, partes alit,<BR>

Plauto sibique conciliat ad spes novas:<BR>

libertum inultum Pergamo per vim tuum &nbsp;&nbsp;&nbsp;&nbsp;<B><FONT Size=2>4305</FONT></B><BR>

patitur repelli, dum nimis Plauto favet.
<A HREF="notes.html#4306"></A><A HREF="appcrit.html#4306"></A><BR>

at ista vetera: Servilia sed nunc patri
<A HREF="notes.html#4307"></A><BR>

conscia, timensque magica sollicitat sacra,<BR>

nummosque (vereor) dat magis, qui te necent.<BR>

isti philosophus crimini testis Celer, &nbsp;&nbsp;&nbsp;&nbsp;<B><FONT Size=2>4310</FONT></B><BR>

Stoicus, honestus pectore, Sorani cliens.<BR>

at Thrasea tristis, cui supercilium grave.
<A HREF="notes.html#4312"></A>

<P>NERO quam iustus, o tam Caesarem Thraseas amet.

<P>CAP. at ille in acta Caesaris ad anni diem<BR>

iurare primum vitat, an potius negat! &nbsp;&nbsp;&nbsp;&nbsp;<B><FONT Size=2>4315</FONT></B><BR>

nec pro salute suscipit votum tua,<BR>

quamvis sacerdos: nec tuae voci sacrae <A HREF="notes.html#4317"></A><BR>

immolat ut alii: nec tulit matris tuae<BR>

audire causam, curia egressus prius.<BR>

privata curat; publicis raro vacat. &nbsp;&nbsp;&nbsp;&nbsp;<B><FONT Size=2>4320</FONT></B><BR>

secessionem infensus, et partes struit,<BR>

adeoque bellum, si audeant plures idem.<BR>

olim Catonem et Caesarem, imperii aemulos,<BR>

Thraseam et Neronem Roma nunc discors crepat.<BR>

scriptis Catonem hic celebrat, et vita refert. &nbsp;&nbsp;&nbsp;&nbsp;<B><FONT Size=2>4325</FONT></B><BR>

est ipse, et ipsi est rigidus, austerus, procax<BR>

sectator, an satelles, exprobans tibi<BR>

et ore et habitu perditum vitae genus.<BR>

uni incolumitas Caesaris, et artes sacrae<BR>

sine cura, honore: prosperum si quid tibi, &nbsp;&nbsp;&nbsp;&nbsp;<B><FONT Size=2>4330</FONT></B><BR>

spernit; nec illi, si doles, quicquam dolet.<BR>

ut ne ille credat esse Poppaeam deam,<BR>

est animo eodem, quo recusari fidem,<BR>

divorum in acta Caesarum ut iuret lubens.<BR>

sic ille ritus negligit, iura abrogat. &nbsp;&nbsp;&nbsp;&nbsp;<B><FONT Size=2>4335</FONT></B><BR>

potiora cernit ille? quin sequimur, docet<BR>

nova, cupientes? tolle doctorem, ducem.<BR>

ingrata secta publicae semper rei,<BR>

haec Stoicorum: quibus, ut imperium auferant,<BR>

praefertur ore pulchra libertas: tamen &nbsp;&nbsp;&nbsp;&nbsp;<B><FONT Size=2>4340</FONT></B><BR>

perdent et istam, quum illud abstulerint prius.<BR>

votis sacerdos, cuius ut iuret, probus <A HREF="notes.html#4342"></A><BR>

senator adsit curiae, indueri nisi<BR>

et proditorem Thrasea, sed et hostem palam.<BR>

singula facilius increpet praesens, feras, &nbsp;&nbsp;&nbsp;&nbsp;<B><FONT Size=2>4345</FONT></B><BR>

quam damnet absens omnia infensus, silens.<BR>

non exul (id enim publicis maestus bonis<BR>

ambit, minando patriae exilium suum)<BR>

sed ab urbe vitam exosus abrumpat suam,
<A HREF="notes.html#4349"></A><BR>

cuius et amorem, et cuius aspectum exuit. &nbsp;&nbsp;&nbsp;&nbsp;<B><FONT Size=2>4350</FONT></B><BR>

frustra abstulisti Cassium, si nunc sinas<BR>

gliscere, vigere, urgere Brutorum aemulos.

<P>NERO in patria at ipse publicis ludis sua<BR>

tragaedus egit: me, nec ut cithara canam, <BR>

nec scenice ut agam, audire dignatus ferat.
<A HREF="notes.html#4355"></A> &nbsp;&nbsp;&nbsp;&nbsp;<B><FONT Size=2>4355</FONT></B><BR>

nec audiatur ergo, nec post audiat.<BR>

Soranus ergo, et filia, et Thraseas cadant.<BR>

resecare in illis capita virtutum lubet.<BR>

sed ista fiant melius assensu patrum.</BLOCKQUOTE></BLOCKQUOTE>

<P><I>Exit Nero cum caeteris.</I>

<P><CENTER><I>
<HR>
</I></CENTER>

<P><CENTER>Actus V, scena 9 [Actus III, scena 2]</CENTER>

<P><CENTER>PETRONIUS ARBITER CRUENTUS, PUERI SYMPHONIACI
</CENTER>

<P>

<BLOCKQUOTE><BLOCKQUOTE><P>PETR. ultra timoris aut spei, quorsum
morae, &nbsp;&nbsp;&nbsp;&nbsp;<B><FONT Size=2>4360</FONT></B><BR>

mala quando nec spem nec metum ulterius ferunt?<BR>

fortuna, spes, valete: mihi portus patet.<BR>

aperio venas: his &thorn;uunt fontes Stygis.
<A HREF="notes.html#4363"></A><BR>

iubet tyrannus Arbitrum (o feritas) mori<BR>

mori immerentem Caesar (o monstrum) iubet. &nbsp;&nbsp;&nbsp;&nbsp;<B><FONT Size=2>4365</FONT></B><BR>

video necesse, ut iussit, intra horam mori.
<A HREF="notes.html#4366"></A><BR>

ut hora, ad horam e clepysdra stillans aqua;<BR>

sanguis ita, vita ad sanguinem sensim ef&thorn;uit.<BR>

sed prius in istis rite codicillis, nihil<BR>

blanditus illi, nec Tigellino (ut solent<A HREF="appcrit.html#4370"></A>&nbsp;&nbsp;&nbsp;&nbsp;<B><FONT Size=2>4370</FONT></B><BR>

plerique morti sic dati), eleganti stylo,<BR>

sub faeminarum, et exoletorum novis<BR>

titulis, Neronis &thorn;agitia scripsi, et stupra.<BR>

quae Silia nimum conscium haud siluit mihi.</BLOCKQUOTE>
</BLOCKQUOTE>

<P><I>Obsignat codicilios. sigillum frangit.</I>

<BLOCKQUOTE><BLOCKQUOTE><P>hos ego Neroni obsigno. signantem annulum,
&nbsp;&nbsp;&nbsp;&nbsp;<B><FONT Size=2>4375</FONT></B><BR>

frango, periclum ne faciat aliis, meum.<BR>

age, puer, aliquod carmen e nostris cane.

<P>PUER<I>. infaelix, modo crinibus nitebas,
</I><A HREF="notes.html#4355"></A><I><BR>

Phaebo pulchrior, et sorore Phaebi: <BR>

at nunc laevior aere, vel rotundo </I>&nbsp;&nbsp;&nbsp;&nbsp;<B><FONT Size=2>4380</FONT></B><I><BR>

horti tubere, quod creavit unda;<BR>

ridentes fugis, et times puellas.<BR>

ut mortem citius venire credas,<BR>

scito iam capitis perisse partem.</I>

<P>PETR. <I>o fallax natura deum, quae prima dedisti </I>&nbsp;&nbsp;&nbsp;&nbsp;<B><FONT Size=2>4385</FONT></B><BR>
<I>
aetatis nostrae gaudia prima rapis.<BR>

heu, heu nos miseros, quam totus homuncio nil est!
</I><A HREF="notes.html#4387"></A><I><BR>

quam fragilis tenero stamine vita cadit!  <BR>

sic erimus cuncti, postquam nos auferet Orcus.</I></BLOCKQUOTE>
</BLOCKQUOTE>

<P><I>Largitur pueris 1. monile 2. nummos 3. verbera.</I>

<BLOCKQUOTE><BLOCKQUOTE><P>
cape munus istud, dulce quia cantas, puer, &nbsp;&nbsp;&nbsp;&nbsp;<B><FONT Size=2>4390</FONT></B><BR>
et tu istud: at tu, quia strepis, paenas dabo.  <BR>
<FONT SIZE=4>
</I>nemo mihi referat, ut sic aeternus mihi<BR>
animus, philosophi nec quid austeri probent: <BR>
sed perpolita carmina, et versus leves.<BR>
sic vivere, et sic Arbitro arbitrium est mori.&nbsp;&nbsp;&nbsp;&nbsp;<B><FONT Size=2>4395</FONT></B><BR>
frater sorori me iuget, morti sopor. <BR>
de nocte vita, de die somnus fuit:<BR>
in idem volumen nunc eant nox et dies.

</BLOCKQUOTE></BLOCKQUOTE>

<P><I>Exit cum suis.</I>

<P>
<HR>


<P><CENTER><A NAME="V.10"></A>Actus V, scena 10 [Actus III, scena 3] 

<P><CENTER>THRASEA PAETUS, HELVIDIUS PRISCUS, PACONIUS AGRIPPINUS,
RUSTICUS ARULENUS, ARRIA PAETI, DEMETRIUS PAETVS, DOMITIUS
CAECILIANUS, QUAESTOR CONSULIS</CENTER></center>

<P>


<BLOCKQUOTE><BLOCKQUOTE><P>HELV. ergo in senatu, Paete, res agitur
tua. <A HREF="notes.html#4399"></A><I><A HREF="appcrit.html#4399"></A><BR>

</I>defensionis nec tuae cura est tibi? &nbsp;&nbsp;&nbsp;&nbsp;<B><FONT Size=2>4400</FONT></B><BR>
nil nisi virile proferes constans, scio,<BR>
quo laudem adornes, diluas turpes notas. <BR>
pavidus recedat, se tegat latebris iners.<BR>
te Roma videat obvium morti virum.<BR>
voces senatus capiat, humanas supra. &nbsp;&nbsp;&nbsp;&nbsp;<B><FONT Size=2>4405</FONT></B><BR>
poterit moveri oraculis etiam Nero, <BR>
miraculoque: saevitia sin sit procax,<BR>
illum memoria posteri recolent magis,<BR>
e vita honeste quisquis exibit sua,<BR>
quam qui peribit segnis, ignavus, silens. &nbsp;&nbsp;&nbsp;&nbsp;<B><FONT Size=2>4410</FONT></B><BR>
prodi ergo, nec te prode, nec causam bonam. 

<P>AGRIPP. suspecta bonitas, Thrasea suspectus bonus.
<A HREF="notes.html#4412"></A><BR>
bonus malo Nerone, temporibus malis.<BR>
convicia at nunc, ludibria, probra imminent.<BR>
aures maledicis subtrahe, insolitus loqui, &nbsp;&nbsp;&nbsp;&nbsp;<B><FONT Size=2>4415</FONT></B><BR>
audire probra: nec Capito solum caput
<A HREF="notes.html#4416"></A><BR>
iniuriarum, aut Eprius urgebit scelus:<BR>
sed forsan aderunt, qui manus, ictus parent.<BR>
immanitatem Caesaris, vel qui boni, <BR>
metu, sequentur: nunc facit bonitas metum.
<A HREF="notes.html#4420"></A>&nbsp;&nbsp;&nbsp;&nbsp;<B><FONT Size=2>4420</FONT></B><BR>
tu, qui senatum semper ornaris, notam <BR>
tanti facinoris illi inurendam elue. <BR>
dubium relinque, quod statuturi patres.<BR>
si te viderent: nulla spes, scelerum ut pudor<BR>
capiat Neronem: magna formido est, simul &nbsp;&nbsp;&nbsp;&nbsp;<B><FONT Size=2>4425</FONT></B><BR>
ne tibi familiam, pignora, uxorem auferat.<BR>
finem igitur impollutus, intactus pete:<BR>
par fine, quibus est studio, et exemplo parem <BR>
vitam exigebas.

<P>ARUL.  et
precor, vitam exigat <A HREF="notes.html#4429"></A>
<A HREF="Act_V_3.trans.html#4429"></A><BR>
Thrasea perennem, dignus haud unquam mori. &nbsp;&nbsp;&nbsp;&nbsp;<B><FONT Size=2>4430</FONT></B><BR>
quin nisi statuerint mitius in illum patres,<BR>
tribunus intercedam, et arcebo nefas.
<A HREF="notes.html#4432"></A> <BR>
bonum hinc tuebor, gloriam augebo meam.

<P>THRAS. cohibe, tribune, spiritum; ne quid novi <BR>

</I>incipe, quod obsit tibi, mihi prosit nihil. &nbsp;&nbsp;&nbsp;&nbsp;<B><FONT Size=2>4435</FONT></B><BR>
<FONT SIZE=4>
mihi tot per annos, quem teneo, vitae tenor
<BR>
non deserendus: tibi magistratus recens,<BR>
et quae supersunt integra: expendas prius, <BR>
quod tam inquinato tempore insistas iter, <BR>
quo sit probrum non esse, non tutum; probum &nbsp;&nbsp;&nbsp;&nbsp;<B><FONT Size=2>4440</FONT></B><BR>
probro sit esse: quisque timet, insons perit. <BR>
quo vitia quisquis odit, homines oderit.<BR>
tu te tuere: me mihi relinque, et cave.<BR>
videro, senatus an sit adeundus mihi.</BLOCKQUOTE>
</BLOCKQUOTE>

<P><I>Intrat Domitius Caecilianus senator.</I>

<BLOCKQUOTE><BLOCKQUOTE><P>CAEC. o Paete, sero videris: nam te iubet
<A HREF="notes.html#4445"></A>&nbsp;&nbsp;&nbsp;&nbsp;<B><FONT Size=2>4445</FONT></B> <BR>
mori senatus: consulis quaestor venit,<BR>
qui cogat.

<P>THRAS. adsit: nil moror, sed nec queror.<BR>
punit nocentem? cedo iustitiae: decet. <BR>
premit innocentem? cedo fortunae: licet.<BR>
quid dico, licet? at verius dicam, potest. &nbsp;&nbsp;&nbsp;&nbsp;<B><FONT Size=2>4450</FONT></B><BR>
vas istud animae frangat, animam non potest.

<P>AGRIPP. ut laetus ille nuncium maestum audiit! 

<P>THRAS. perimendus. hodie malo me perimi, malo
<A HREF="notes.html#4453"></A><BR>
breviore, in alium quam relegari diem.

<P>ARUL. sed an haec ferenda?

<P>THRAS.  ne time, immotus feram. &nbsp;&nbsp;&nbsp;&nbsp;<B><FONT Size=2>4455</FONT></B>

<P>ARUL. patiuntur haec dii? Nero iubet; patres sinunt? <BR>
dii negligentes: saeve, Nero, servi patres.  

<P>THRAS. maledicta cessent: lacrymae haud fortem decent. <BR>
ne &thorn;ete, amici; fugite non &thorn;entem ocyus;<BR>
pericla nec miscere: sufficiam neci. &nbsp;&nbsp;&nbsp;&nbsp;<B><FONT Size=2>4460</FONT></B>
<FONT SIZE=4>
<P><ARRIA an ergo, Paete, matris exemplum Arriae, <BR>

</I>Paeti uxor itidem, et Arria, haud ausim sequi? <BR>
sequar, et praeibo: te praeeo, et illam sequor.<BR>
meliore, quam Paulina, te praeeo fide.

<P>THRAS. at non praeibis, si meae quicquam preces. &nbsp;&nbsp;&nbsp;&nbsp;<B><FONT Size=2>4465</FONT></B><BR>
per charitates te meas moneo, et tuas,<BR>
vitam retineas; nec meae natae, ac tuae,<BR>
quod restat in te, id adimire subsidium unicum.<BR>
mihi iussa mors est: sed quid Helvidius gener?

<P>CAEC. Italia abigitur. <A HREF="notes.html#4469"></A>

<P>THRAS. laetor.

<P>AGRIPP.et de me quid est?&nbsp;&nbsp;&nbsp;&nbsp;<B><FONT Size=2>4470</FONT></B><BR>
et me patris sors dura, si non mors, manet.

<P>CAEC. Italia abigeris.

<P>AGRIPP. gaudeo: sed quid bona?


<P>CAEC. adempta non sunt.

<P>AGRIPP.  ergo Aricinum iugum
<BR>
adeamus, illic, Prisce, pransuri: aes erit &nbsp;&nbsp;&nbsp;&nbsp;<B><FONT Size=2>4475</FONT></B><BR>

solvatur unde symbolum: non est solum  <BR>
mutare grave: nec me impedio: Thrasea, vale.

<P>THRAS. valete reliqui: solus Helvidius comes<BR>
Demetriusque maneat, ubi quaestor venit.<BR>
discam aliquid ipsa in morte: quid maeres, gener?
</BLOCKQUOTE></BLOCKQUOTE>

<P><I>Venas solvit.</I>

<BLOCKQUOTE><BLOCKQUOTE><P><A NAME="4480"></A>HELV. talem extitisse
maereo, talem mori. <A HREF="Act_V_3.trans.html#4480"></A>&nbsp;&nbsp;&nbsp;&nbsp;<B><FONT Size=2>4480</FONT></B>

<P>THRAS. talem extitisse gaudeas, talem mori.

<P>HELV. iustitia (credo) maeret, et moritur simul.

<P>THRAS. iustitia nunquam moritur.

<P>HELV.  at terras fugit.
<A HREF="notes.html#4483"></A>

<P>THRAS. et tu.

<P>HELV. sed astra petit.
<A HREF="notes.html#4484"></A>

<P>THRAS. et ego cupidus petam.
<BR>
philosophe, numquid morior? an mens est mihi &nbsp;&nbsp;&nbsp;&nbsp;<B><FONT Size=2>4485</FONT></B><BR>
<I>
</I>moritura nunquam? et illa pars melior mei? <BR>


<P>CAEC. natura mortem Caesari, ut Caesar tibi, <BR>
minitatur: illa Caesari sit mors; tibi
<A HREF="notes.html#4488"></A><BR>
vita reputetur. animus aeternus vetat<BR>
iustum perire.

<P>THRAS. an animus aeternus mihi &nbsp;&nbsp;&nbsp;&nbsp;<B><FONT Size=2>4490</FONT></B><BR>
tu quaere: sed adest quaestor: ego mox mox sciam.
</BLOCKQUOTE></BLOCKQUOTE>

<P><I>Quaestor ingreditur.</I>

<BLOCKQUOTE><BLOCKQUOTE><P>QUAEST. quod est necesse, quod lubens
facias, bene est.<BR>
facis ut oportet, Paete.

<P>HELV. quae mens est, socer?  

<P><A NAME="4494"></A>THRAS. observat illa, sentiat num se mori:
<A HREF="Act_V_3.trans.html#4494"></A><BR>
siquid molestum, aut triste narrabo
tibi.<A HREF="notes.html#4495"></A> &nbsp;&nbsp;&nbsp;&nbsp;<B><FONT Size=2>4495</FONT></B><BR>
sed hunc liquorum libo <FONT
FACE="Kadmos,Attika,Athenian,Sparta">&#167;leuy&#176;r&#171;i</FONT>
Iovi.</BLOCKQUOTE></BLOCKQUOTE>

<P><I>Ad quaestorem.</I>

<BLOCKQUOTE><BLOCKQUOTE><P>adverte, quaestor. iuvenis adverte, et
vide;  <BR>
(simile sed omen numen avertat deum)
<A HREF="notes.html#4498"></A><BR>
sed in illa natus tempora, expediat quibus <BR>
firmare mentem non malam exemplis bonis. &nbsp;&nbsp;&nbsp;&nbsp;<B><FONT Size=2>4500</FONT></B></BLOCKQUOTE></BLOCKQUOTE>

<P><I>Conversus ad Demetrium.</I>

<BLOCKQUOTE><BLOCKQUOTE><P>animus, philosophe, carceribus acsi
evolet,  <BR>
mihi gestit: at quo citius et sordes lavet,<BR>
et ponat onus, in balneum inferri placet.<BR>
erit, erit aliquis publici vindex mali.
<A HREF="notes.html#4504"></A></BLOCKQUOTE></BLOCKQUOTE>

<P><I>Exeunt omnes.</I>
</BLOCKQUOTE></BLOCKQUOTE>
<HR>
<HR>
<CENTER><TABLE BORDER=0 CELLSPACING=15 CELLPADDING=0>
<TR>
	<TD><A HREF="gwinne.html">Gwinne</A>
	<TD><A HREF="neo.html">Neo-Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
</BODY>
</HTML>