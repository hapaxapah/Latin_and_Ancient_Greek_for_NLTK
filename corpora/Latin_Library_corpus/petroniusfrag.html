<html>
	<head>
		<title>
			Fragmenta Petroniana
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>FRAGMENTA PETRONII<br>QVAE QVIBUS IN LOCIS REPONENDA SINT, INCERTVM EST
</p>

<p class=border></P>

<p>
Frag. I.
</P>

<p>
Candida sidereis ardescunt lumina flammis,
<br>Fundunt colla rosas, et cedit crinibus aurum,
<br>Mellea purpureum depromunt ora ruborem,
<br>Lactaneaque admixtus sublimat pectora sanguis,
<br>Ac totus tibi seruit honor, formaque dearum
<br>Fulges, et Venerem coelesti corpore vincis.
<br>Argento stat facta manus, dugutusque tenellis
<br>Serica fila trahens, pretioso stamine ludis.
<br>Planta decens modicos nescit calcare lapillos,
<br>Et dura laedi scelus est vestigia terra:
<br>Ipsa tuos cum ferre velis per lilia gressus,
<br>Nulli sternuatur leuiori pondere flores.
<br>Guttura nunc aliae magnis monilibus ornent,
<br>Aut gemmas aptent capiti: tu sola placere,
<br>Vel spoliata, potes. Nulli laudabile totum,
<br>In te cuncta probat, si quisquam cernere possit.
<br>Sireneum cantus, et dulcia plectra Thaliae
<br>Ad vocem tacuisse, reor, quae mella propagas
<br>Dulcia, et in miseros telum iacularis amoris.
<br>Cor graue vulnus alit, nullo sanabile ferro,
<br>Sed tua labra meo saeuum de corde dolorem
<br>Depellant, morbumque animae medicaminis huius
<br>Cura fuget, nec tanta putres violentia neruos
<br>Dificiet, atque tuae moriar pro crimine caussae.
<br>Sed, si hoc grande putas, saltem concede precanti,
<br>Vt iam defuncturum niueis ambire lacertis
<br>Digneris, vitamque mihi post fata reducas.

</P>

<p class=SHORTBORDER></P>

<p>
Frag II.

</P>

<p>
<i>Albutia.</I>

</P>

<p>
Memphitides, puellae,
<br>Sacris Deum paratae,
<br>Tinctus colore noctis
<br>Manu puer loquaci,
<br>Aeguptias choreas &#151;

</P>

<p class=SHORTBORDER></P>

<p>
Frag. III.

</P>

<p>
Balneatricem &#151; Pollice vsque ad periculum roso.

</P>

<p class=SHORTBORDER></P>

<p>
Frag. IV.

</P>

<p>
Anus recocta vino,
<br>Trementibus labellis.

</P>

<p class=SHORTBORDER></P>

<p>
Frag. V.

</P>

<p>
Iuuerunt segetes meum laborem.

</P>

<p class=SHORTBORDER></P>

<p>
Frag. VI.

</P>

<p>
Triplici vides, vt ortu
<br>Triuiae rotetur ignis,
<br>Volucrique Phoebus axe
<br>Rapidum pererret orbem.

</P>

<p class=SHORTBORDER></P>

<p>
Frag. VII.

</P>

<p>
Non bene olet, qui bene semper olet.

</P>

<p class=SHORTBORDER></P>

<p>
Frag. VIII.

</P>

<p>
Animam nostro amplexam in corpore.

</P>

<p class=SHORTBORDER></P>

<p>
Frag. IX.

</P>

<p>
Qui vultur iecor intimum pererrat,
<br>Et pectus trahit, intimasque fibras,
<br>Non est, quem lepidi vocant poetae;
<br>Sed cordis mala, liuor atque luctus.

</P>

<p class=SHORTBORDER></P>

<p>
Frag. X.

</P>

<p>
Ad libidinis incitamentum, myrrhinum se poculum bibisse &#151; In armarium memet conieci &#151; Obtorto valgiter labello &#151; Totus fere mundus mimum videtur implere &#151; Non duco contentonis funem, dum constet inter nos, quod fere totus mundus exerceat histrioniam.

</P>

<p class=SHORTBORDER></P>

<p>
Frag. XI.

</P>

<p>
O maxima rerum,
<br>Et merito pietas homini tutissima virtus!

</P>

<p class=SHORTBORDER></P>

<p>
Frag. XII.

</P>

<p>
&#151; Horrificoque infestant murmure tigres.

</P>

<p class=SHORTBORDER></P>

<p>
Frag. XIII.

</P>

<p>
Nam comtum me vernales alucitae molestabant &#151; Postquam ferculum allatum est &#151; Tot regum manubiae penes fugitiuum repertae &#151; Satis constat, eos nisi inclinatos, non solere transire cryptam Neapolitanam &#151; Petauroque iubente modo superior &#151; Adfer nobis alabastrum Cosmianum &#151; Suppes &#151; Tullia.

</P>

<p class=SHORTBORDER></P>

<p>
Frag. XIV.

</P>

<p>
&#151; Ineluctabile fatum.

</P>

<p class=SHORTBORDER></P>

<p>
Frag. XV.

</P>

<p>
&#151; Tremebunda superuolat hasta.

</P>

<p class=SHORTBORDER></P>

<p>
Frag. XVI.

</P>

<p>
&#151; Qui praeesse cupit, prodesse recusat.
<br>Magnus in exemplo est, cui non suffecerat orbis.

</P>

<p class=SHORTBORDER></P>

<p>
Frag. XVII.

</P>

<p>
&#151; Exciso defossa marmore petra.

</P>

<p class=SHORTBORDER></P>

<p>
Frag. XVIII.

</P>

<p>
Quinque pedum fabricata domus, qua nobile corpus
<br>Exigua requieuit humo. &#151;
<br>Atque, vt araneoli, tenuem formauimus orsum.

</P>

<p class=SHORTBORDER></P>

<p>
Frag. XIX.

</P>

<p>
Mille saporatam medicatis frugibus offam.

</P>

<p class=SHORTBORDER></P>

<p>
Frag. XX.

</P>

<p>
Non est forma satis; nec, quae vult bella videri,
<br>Debet vulgari more placere sibi.
<br>Dicta, sales, lusus, sermonis gratia, risus,
<br>Vindicunt naturae candidioris opus.
<br>Condit enim formam, quidquid consumitur artis,
<br>Et, nisi velle subest, gratia tota perit.

</P>

<p class=SHORTBORDER></P>

<p>
Frag. XXI.

</P>

<p>
Non satis est, quod non mergis, furiosa iuuentus:
<br>Transuersosque rapit fama sepulta probris?
<br>Anne etiam famuli cognata faece sepulti,
<br>In testa mersas luxuriantur opes?
<br>Vilis seruus habet regni bona: cellaque capti
<br>Deridet festram, Romuleamque casam.
<br>Idcirco virtus medio iacet obruta coeno:
<br>Nequitiae classes candida vela ferunt.

</P>

<p class=SHORTBORDER></P>

<p>
Frag. XXII.

</P>

<p>
Primus in orbe deos fecit timor: ardua coelo
<br>Fulmina cum caderent, discussaque moenia flammis,
<br>Atquew ictu flagraret Athos: Mox Phoebus ad ortus,
<br>Lustrata deiectus humo: Lunaeque senectus,
<br>Et reparatus honos: Hinc signa effusa per orbem,
<br>Et permutatis didiunctus mensibus annus
<br>Proiecit vitium hoc: atque error iussit inanis
<br>Agricolas primos Cereri dare messis honores:
<br>Palmitibus plenis Bacchum vincire: Palemque
<br>Pastorum gaudere manu. Natat obrutus, omni
<br>Neptunus demersis aqua: Pallasque tabernas
<br>Vindicat. Et voti reus, et qui vendidit orbem,
<br>Iam sibi quisque deos auido certamine fingit.

</P>

<p class=SHORTBORDER></P>

<p>
Frag. XXIII.

</P>

<p>
Nolo ego semper idem capiti suffundere costum,
<br>Nec toto stomachum conciliare mero.
<br>Taurus amat gramen mutata carpere velle,
<br>Et fera mutatis sustinet ora cibis.
<br>Ipse dies ideo nos grato perluit haustu,
<br>Quod permutatis hora equis.

</P>

<p class=SHORTBORDER></P>

<p>
Frag. XXIV.

</P>

<p>
Vxor legitimus debet quasi census amari:
<br>Nec censum vellem semper amare meum.

</P>

<p class=SHORTBORDER></P>

<p>
Frag. XXV.

</P>

<p>
Inuenias, quod quisque velit. Non omnibus vnum est,
<br>Quod placet. Hic spinas colligit, ille rosas.

</P>

<p class=SHORTBORDER></P>

<p>
Frag. XXVI.

</P>

<p>
Nam nihil est, quod non mortalibus afferat vsum.
<br>Rebus in aduersis, quae iacuere, iuuant.
<br>Sic, rate demersa, fuluum deponderat aurum;
<br>Remorum leuitas naufraga membra vehit.
<br>Cum sonuere tubae; iugulo stat diuite ferrum;
<br>Barbara contemtu praelia pannus habet.

</P>

<p class=SHORTBORDER></P>

<p>
Frag. XXVII.

</P>

<p>
Linque tuas sedes, alienaque littora quaere,
<br>O iuuenis! maior rerum tibi nascitur ordo.
<br>Ne succumbe malis: te nouerit ultimus Ister,
<br>Te Boreas gelidus, securaque regna Canopi,
<br>Quique renascentem Phoebum, cernuntque cadentem.
<br>Maior in externas Ithacus descendat arenas.

</P>

<p class=SHORTBORDER></P>

<p>
Frag. XXVIII.

</P>

<p>
Nam citius flammas mortales ore tenebunt,
<br>Quam secreta tegant. Quidquid dimittis in aula,
<br>Effluit, et subitis rumoribus oppida pulsat.
<br>Nec satis est, vulgasse fidem: simulatius exit
<br>Proditionis opus, famamque onerare laborat.
<br>Sic commissa verens, auidus referare minister,
<br>Fodit humum , regisque latentes prodidit aures.
<br>Concepit nam terra sonos, calamique loquentes
<br>Inuenere Midam, qualem narrauerat iudex.
</P>

<p class=SHORTBORDER></P>

<p>
Frag. XXIX.

</P>

<p>
Fallunt nos oculi, vagique sensus,
<br>Oppressa ratione, mentiuntur.
<br>Nam turris, prope quae quadrata surgit.
<br>Attritis procul angulis rotatur.
<br>Hyblaeum refugit satur liquorem,
<br>Et naris casiam frequenter odit.
<br>Hoc illo magis, aut minus, placere

</P>

<p>
Non posset, nisi, lite destinata,
<br>Pugnarent dubio tenore sensus.

</P>

<p class=SHORTBORDER></P>

<p>
Frag. XXX.

</P>

<p>
Iam nunc ardentes auctumnus fregerat vmbras,
<br>Atque hiemem tepidis spectabat Phoebus habenis:
<br>Iam platanus iactare comas, iam coeperat vuas
<br>Annumerare suas, defecto palmite, vitis:
<br>Ante oculos stabat, quidquid promiserat annus.

</P>

<p class=SHORTBORDER></P>

<p>
Frag. XXXI.

</P>

<p>
Sic et memba solent auras includere venis,
<br>Quae penitus mersae, cum rursus abire laborant,
<br>Verberibus rimantur iter: nec desinit ante,
<br>Frigidus, adstrictis qui regnat in ossibus, horror,
<br>Quam tepidus laxo manauit corpore sudor.

</P>

<p class=SHORTBORDER></P>

<p>
Frag. XXXII.

</P>

<p>
Sic, contra rerum naturae munera nota,
<br>Coruus maturis frugibus oua refert:
<br>Sic format lingua foetum, cum protulit, vrsa,
<br>Et piscis, nullo iunctus amore, parit.
<br>Sic Phoebeia chelys, vinclo resoluta parentis,
<br>Lucinae tepidis naribus ora fouet.
<br>Sic sine concubitu textis apis excita ceris
<br>Feruet, et audaci milite castra replet.
<br>Non vno contenta valet natura tenore,
<br>Sed permutatas gaudet habere vices.

</P>

<p class=SHORTBORDER></P>

<p>
Frag. XXXIII.

</P>

<p>
Naufragus, eiecta nudus rate, quaerit eodem
<br>Percussum telo, cui sua fata legat.
<br>Grandine qui segetes et totum perdidit annum,
<br>In simili deflet tristia fata sinu.
<br>Funera conciliant miseros, orbique parentes
<br>Coniugunt gemitus, et facit hora pares.
<br>Nos quoque confusis feriemus sidera verbis,
<br>Et fama est, iunctas fortius ire preces.

</P>

<p class=SHORTBORDER></P>

<p>
Frag. XXXIV.

</P>

<p>
Omnia, quae miseras possunt finire querelas,
<br>In promtu voluit candidus esse Deus.
<br>Vile olus, et duris haerentia mora rubetis,
<br>Pugnantis stomachi composuere famem.
<br>Flumine vicino, stultus sitit, et riget Euro,
<br>Cum calidus tepido consonat igne rogus.
<br>Lex armata sedet circum fera limina nuptae,
<br>Nil metuit licito fusa puella toro.
<br>Quod satiare potest, diues natura ministrat,
<br>Quod docet infrenis glorai, fine caret.

</P>

<p class=SHORTBORDER></P>

<p>
Frag. XXXV.

</P>

<p>
Iudaeus licet et porcinum numen adoret,
<br>Et coeli summas aduocet auriculas.
<br>Ni tamen et ferro succiderit inguinis oram,
<br>Et nisi nudatum soluerit arte caput,
<br>Exemtus populo, Graiam migrabit ad vrbem,
<br>Et non ieiuna sabbatha lege premet.
<br>Vna est nobilitas, argumentumque coloris
<br>Ingenui, timidas non habuisse manus.
</P>

<div class="footer">
	<p>
		<a href="index.html">The Latin Library</a>
		<a href="classics.html">The Classics Page</a>
	</p>
</div>

</body>
</html>