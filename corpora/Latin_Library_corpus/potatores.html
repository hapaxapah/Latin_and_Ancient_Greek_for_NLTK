<html>
	<head>
		<title>
			Potatores exquisiti
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>INCERTI AUCTORIS POTATORES EXQUISITI
</p>

<p class=border></P>


<p>

Potatores exquisiti,<br>
licet sitis sine siti,<br>
et bibatis expediti<br>
et scyphorum inobliti,<br>
scyphi crebro repetiti<br>
non dormiant,<br>
et sermones inauditi<br>
prosiliant.
</p>

<p>

Qui potare non potestis<br>
ite procul ab his festis,<br>
non est locus hic modestis<br>
Inter letos mos agrestis<br>
modestie,<br>
et est sue certus testis<br>
ignavie.
</p>

<p>

Si quis latitat hic forte,<br>
qui non curat vinum forte<br>
ostendantur illi porte,<br>
exeat ab hac cohorte:<br>
plus est nobis gravis morte,<br>
si maneat,<br>
si recedat a consorte,<br>
tunc pereat.
</p>

<p>

Cum contingat te prestare,<br>
ita bibas absque pare,<br>
ut non possis pede stare,<br>
neque recta verba dare,<br>
sed sit tibi salutare<br>
potissimum<br>
semper vas evacuare<br>
quam maximum.
</p>

<p>

Dea deo ne iungatur,<br>
deam deus aspernatur,<br>
nam qui Liber appellatur<br>
libertate gloriatur,<br>
virtus eius adnullatur <br>
in poculis,<br>
et vinum debilitatur<br>
in copulis.
</p>

<p>

Cum regina sit in mari,<br>
dea potest appellari,<br>
sed indigna tanto pari,<br>
quem presumat osculari,<br>
nunquam Bacchus adaquari<br>
se voluit,<br>
nec se Liber baptizari<br>
sustinuit.
</p>
<p class=border></P>
<p>
<table border=0 cellspacing=15 cellpadding=0 align=Center>
<tr>
	<td><a href="medieval.html">Medieval Latin</A>
	<td><a href="index.html">The Latin Library</A>
	<td><a href="classics.html">The Classics Page</A>
</TABLE>
</P>
</BODY>
</HTML>