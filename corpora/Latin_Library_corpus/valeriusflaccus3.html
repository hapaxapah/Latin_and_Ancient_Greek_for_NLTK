<html>
	<head>
		<title>
			Valerius Flaccus: Liber III
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>VALERI FLACCI ARGONAVTICA LIBER III
</p>

<p class=border></P>

<p>Tertia iam gelidas Tithonia solverat umbras<br>
exueratque polum. Tiphyn placida alta vocabant.<br>
it tectis Argoa manus, simul urbe profusi<br>
Aenidae caris socium digressibus haerent.<br>
dant Cererem lectumque pecus nec palmite Bacchum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
Bithyno Phrygiove satum, sed quem sua noto<br>
colle per angustae Lesbos freta suggerit Helles.<br>
ipse agit Aesonidae iunctos ad litora gressus<br>
Cyzicus abscessu lacrimans ~coniunx persocia vestes~<br>
muneribus, primas coniunx Percosia vestes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
quas dabat et picto Clite variaverat auro,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
tum galeam et patriae telum insuperabile dextrae<br>
addidit. ipse ducis pateras et Thessala contra<br>
frena capit manibusque datis iunxere penates. <br>
&nbsp;&nbsp;&nbsp;&nbsp;&nbsp;&nbsp;Tu mihi nunc causas infandaque proelia, Clio,<br>
pande virum! tibi enim superum data, virgo, facultas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
nosse animos rerumque vias. cur talia passus<br>
arma, quid hospitiis iunctas concurrere dextras<br>
Iuppiter? unde tubae nocturnaque movit Erinys? <br>
&nbsp;&nbsp;&nbsp;&nbsp;&nbsp;&nbsp;Dindyma sanguineis famulum bacchata lacertis<br>
dum volucri quatit asper equo silvasque fatigat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;"> 20</span><br>
Cyzicus, ingenti praedae deceptus amore<br>
adsuetum Phrygias dominam vectare per urbes<br>
oppressit iaculo redeuntem ad frena leonem.<br>
et tunc ille iubas captivaque postibus ora<br>
imposuit, spolium infelix divaeque pudendum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">26</span><br>
quae postquam Haemoniam tantae non immemor irae<br>
aerisono de monte ratem praefixaque regum<br>
scuta videt, nova monstra viro, nova funera volvit,<br>
ut socias in nocte manus utque impia bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
conserat et saevis erroribus implicet urbem. <br>
&nbsp;&nbsp;&nbsp;&nbsp;&nbsp;&nbsp;Nox erat et leni canebant aequora sulco<br>
et iam prona leves spargebant sidera somnos.<br>
aura vehit, religant tonsas veloque Procneson<br>
et te iam medio flaventem, Rhyndace, ponto&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
spumosumque legunt fracta Scylaceon ab unda.<br>
ipse diem longe solisque cubilia Tiphys<br>
consulit, ipse ratem vento stellisque ministrat.<br>
atque illum non ante sopor luctamine tanto<br>
lenit agens divum imperiis. cadit inscia clavo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
dextera demittitque oculos solataque puppis<br>
turbine flectit iter portuque refertur amico. <br>
&nbsp;&nbsp;&nbsp;&nbsp;&nbsp;&nbsp;Ut notis adlapsa vadis, dant aethere longo<br>
signa tubae vox et mediis emissa tenebris:<br>
'hostis habet portus, soliti rediere Pelasgi!'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
rupta quies, deus ancipitem lymphaverat urbem<br>
Mygdoniae Pan iussa ferens saevissima Matris,<br>
Pan nemorum belli&lt;que&gt; potens, quem lucis ab horis<br>
antra tenent, patet ad medias per devia noctes<br>
saetigerum latus et torvae coma sibila frontis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
vox omnes super una tubas, qua conus et enses,<br>
qua trepidis auriga rotis nocturnaque muris<br>
claustra cadunt. talesque metus non Martia cassis<br>
Eumenidumque comae, non tristis ab aethere Gorgo<br>
sparserit aut tantis aciem raptaverit umbris.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
ludus et ille deo, pavidum praesepibus aufert<br>
cum pecus et profugi sternunt dumeta iuvenci. <br>
&nbsp;&nbsp;&nbsp;&nbsp;&nbsp;&nbsp;Ilicet ad regem clamor ruit. exsilit [ab] altis<br>
somnia dira toris simulacraque pallida linquens<br>
Cyzicus. ecce super foribus Bellona reclusis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
nuda latus passuque movens orichalca sonoro<br>
adstitit et triplici pulsans fastigia crista<br>
inde ciere virum. sequitur per moenia demens<br>
ille deam et fatis extrema in proelia tendit,<br>
qualis in Alciden et Thesea Rhoecus iniqui&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
nube meri geminam Pholoen maioraque cernens<br>
astra ruit qualisve redit venatibus actis<br>
lustra pater Triviamque canens umeroque Learchum<br>
advehit, at miserae declinant lumina Thebae.<br>
iamque adeo nec porta ducem nec pone moratur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
excubias sortita manus, quae prima furenti<br>
advolat. hinc alii subeunt, ut proxima quaeque<br>
intremuit domus et motus accepit inanes. <br>
&nbsp;&nbsp;&nbsp;&nbsp;&nbsp;&nbsp;At Minyas anceps fixit pavor. aegra virorum<br>
corda labant nec quae regio aut discrimina cernunt,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
cur galeae clipeique micent, num pervigil armis,<br>
donec et hasta volans immani turbine transtris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">78</span><br>
insonuit monuitque ratem rapere obvia caeca<br>
arma manu. princeps galeam constringit Iason<br>
vociferans: 'primam hanc nati, pater, accipe pugnam<br>
vosque, viri, optatos huc adfore credite Colchos.'<br>
Bistonas in medios ceu Martius exsilit astris<br>
currus, ubi ingentes animae clamorque tubaeque<br>
sanguineae iuvere deum, non segnius ille&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">85</span><br>
occupat arva furens; sequitur vis omnis Achivum.<br>
adglomerant latera et densis thoracibus horrens<br>
stat manus, aegisono quam nec fera pectore virgo<br>
dispulerit nec dextra Iovis Terrorque Pavorque,<br>
Martis equi. sic contextis umbonibus urgent&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">90</span><br>
caeruleo veluti cum Iuppiter agmine nubem<br>
constituit. certant Zephyri frustraque rigentem<br>
pulsat utrimque Notus. pendent mortalia longo<br>
corda metu, quibus illa fretis, quibus incidat arvis. <br>
&nbsp;&nbsp;&nbsp;&nbsp;&nbsp;&nbsp;Hinc manus infelix clamore impellere magno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">95</span><br>
saxa facesque atras et tortae pondera fundae.<br>
fert sonitus immota phalanx irasque retentant,<br>
congeries dum prima fluat. stellantia Mopsus<br>
tegmina et ingentem Corythi notat Eurytus umbram.<br>
restitit ille gradu seseque a lumine ferri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">100</span><br>
sustinuit praeceps, subitum ceu pastor ad amnem<br>
spumantem nimbis fluctuque arbusta ruentem.<br>
at Tydeus 'en intentis quem viribus' inquit<br>
'opperiar manibusque dari quem comminus optem.<br>
quo steteris moriere loco!' subit ilia cuspis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">105</span><br>
Olenii, dedit ille sonum compressaque mandens<br>
aequora purpuream singultibus expulit hastam.<br>
ac velut in medio rupes latet horrida ponto,<br>
quam super ignari numquam rexere magistri<br>
praecipites impune rates, sic agmine caeco&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">110</span><br>
incurrit strictis manus ensibus. occubat Iron<br>
et Cotys et Pyrno melior genitore Bienor. <br>
&nbsp;&nbsp;&nbsp;&nbsp;&nbsp;&nbsp;At magis interea diverso turbida motu<br>
urbs agitur. Genyso coniunx amoverat arma;<br>
ast illi subitus ventis vivoque reluxit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">115</span><br>
torre focus: telis gaudes, miserande, repertis.<br>
linquit et undantes mensas infectaque pernox<br>
sacra Medon; chlamys imbelli circumvenit ostro<br>
torta manum strictoque vias praefulgurat ense.<br>
talis in arma ruit nec vina dapesque remota&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">120</span><br>
statque loco torus inque omen mansere ministri.<br>
inde vagi nec tela modis nec casibus isdem<br>
conseruere manu et longe iacuere perempti. <br>
&nbsp;&nbsp;&nbsp;&nbsp;&nbsp;&nbsp;Ecce gravem nodis pinguique bitumine quassans<br>
lampada turbata Phlegyas decurrit ab urbe.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">125</span><br>
ille leves de more manus aciemque Pelasgum<br>
per noctem remeasse ratus pulsumque requirens<br>
saepe sibi vano Thamyrum clamore petebat<br>
arduus et late fumanti nube coruscus.<br>
quantus ubi immenso prospexit ab aethere Typhon&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">130</span><br>
igne simul ventisque rubens, quem Iuppiter alte<br>
crine tenet. trepidant diro sub lumine puppes.<br>
tollitur hinc totusque ruit Tirynthius acri<br>
pectore, certa regens adversa spicula flamma.<br>
per piceos accensa globos et pectus harundo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">135</span><br>
per medium contenta fugit, ruit ille comanti<br>
ore facem supra maiorque apparuit ignis.<br>
Ambrosium Peleus, ingentem Ancaeus Echeclum<br>
sternit et elatae propius succedere dextrae<br>
Telecoonta sinit librataque ora securi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">140</span><br>
disiecit cervice tenus. simul aspera victor<br>
cingula sublustri vibrantia detrahit umbra.<br>
'has, precor, exuvias &lt;et&gt; opima cadavera' Nestor<br>
'linquite!' ait. 'ferro potius mihi dextera, ferro<br>
navet opus!' prensumque manu detruncat Amastrum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">145</span><br>
diversasque simul socios invadere turmas<br>
admonuit. pergunt rupta testudine fusi<br>
qua tenebrae campique ferunt. gravis invenit Ochum<br>
Phlias et trepido Pollux impingitur Hebro.<br>
ipse super vultus taboque natantia terga&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">150</span><br>
dux campi Martisque potens, ut caeca profundo<br>
currit hiems, Zelyn et Bronten Abarinque relinquit<br>
semineces. Glaucum sequitur Glaucumque ruentem<br>
occupat et iugulo vulnus molitur aperto.<br>
ille manu contra telum tenet ultima frustra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">155</span><br>
verba ciens fixamque videt decrescere cornum.<br>
hinc Halyn, hinc rigido transcurrens demetit ense<br>
Protin et insignem cithara cantuque fluenti<br>
Dorcea, qui dulci festis adsistere mensis<br>
pectine Bistoniae magnum post ausus alumnum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">160</span><br>
nec pharetram aut acres ultra Tirynthius arcus<br>
exercet, socia sed disicit agmina clava.<br>
ac veluti magna iuvenum cum densa securi<br>
silva labat cuneisque gemit grave robur adactis<br>
iamque abies piceaeque ruunt, sic dura sub ictu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">165</span><br>
ossa virum malaeque sonant sparsusque cerebro<br>
albet ager. levis ante pedes subsederat ~Hidmon~.<br>
occupat os barbamque viri clavamque superne<br>
intonat 'occumbes' et 'nunc' ait 'Herculis armis,<br>
donum ingens semperque tuis mirabile fatum.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">170</span><br>
horruit ille cadens nomenque agnovit amicum<br>
primus et ignaris dirum scelus attulit umbris.<br>
nec tibi Thessalicos tunc profuit, Ornyte, reges<br>
hospitiis aut mente moras fovisse benigna<br>
et dapibus sacrasse diem. procul advenit Idmon&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">175</span><br>
oblatumque ferit, galeam cristasque rubentes<br>
(heu tua dona) gerens. quem te qualemque videbit<br>
attonitus, Crenaee, parens! en frigidus orbes<br>
purpureos iam somnus obit, iam candor et anni<br>
deficiunt vitaque fugit decus omne soluta.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">180</span><br>
desere nunc nemus et nympharum durus amores!<br>
at diversa Sagen turbantem fallere nervo<br>
tum primum puer ausus Hylas (spes maxima bellis<br>
pulcher Hylas, si fata sinant, si prospera Iuno)<br>
prostravitque virum celeri per pectora telo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">185</span><br>
&nbsp;&nbsp;&nbsp;&nbsp;&nbsp;&nbsp;Accessere (nefas) tenebris fallacibus acti<br>
Tyndaridae in sese. Castor prius ibat in ictus<br>
nescius, ast illos nova lux subitusque diremit<br>
frontis apex. tum Castor Ityn, qua caerulus ambit<br>
balteus et gemini committunt ora dracones,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">190</span><br>
frater Hagen Thapsumque securigerumque Nealcen<br>
transigit et Canthi pallentem vulnere Cydrum.<br>
torserat hic totis conisus viribus hastam<br>
venatori Erymo, brevis hanc sed fata ferentem<br>
prodidit et piceo comitem miserata refulsit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">195</span><br>
Luna polo. cessere iubae raptumque per auras<br>
vulnus et extrema sonuit cita cuspide cassis.<br>
Nisaeum Telamon et Ophelten vana sonantem<br>
per clipei cedentis opus artemque trilicem,<br>
qua stomachi secreta, ferit laetusque profatur:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">200</span><br>
'di, precor, hunc regem aut aeque delegerit alta<br>
fors mihi gente satum magnusque et flebilis urbi<br>
conciderit.' super addit Aren fratremque Melanthum<br>
Phoceaque Oleniden, &lt;Le&gt;legum qui pulsus ab oris<br>
regis amicitiam et famuli propioris honores&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">205</span><br>
(qua patiens non arte?) tulit. nox alta cadentum<br>
ingentes resonat sonitus augetque ruinas.<br>
ut magis Inarime, magis ut mugitor anhelat<br>
Vesbius, attonitas acer cum suscitat urbes,<br>
sic pugnae crebrescit opus neque enim ignea cedunt&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">210</span><br>
astra loco, lentis haeret nox conscia bigis. <br>
&nbsp;&nbsp;&nbsp;&nbsp;&nbsp;&nbsp;Perge age Tartareae mecum simul omnia noctis,<br>
Musa, sequi. trepidam Phaethon adflavit ab alto<br>
Tisiphonen graviorque locos iam luce propinqua<br>
umbra premit. non signa virum, non funera cernunt&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">215</span><br>
et rabie magis ora calent. vos prodite, divae,<br>
Eumenidum noctisque globos vatique patescat<br>
armorum fragor et tepidi singultibus agri<br>
labentem atque acti Minyis per litora manes. <br>
&nbsp;&nbsp;&nbsp;&nbsp;&nbsp;&nbsp;Cyzicus hic aciem vanis discursibus implet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;"> 220</span><br>
fata trahens. iam pulsa sibi cessisse Pelasgum<br>
agmina, iam passim vacuos disiecta per agros<br>
credit ovans. tales habitus, ea gaudia fingit<br>
ira deum. fundo veluti cum Coeus in imo<br>
vincla Iovis fractoque trahens adamante catenas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">225</span><br>
Saturnum Tityumque vocat spemque aetheris amens<br>
concipit, ast illum fluviis et nocte remensa<br>
Eumenidum canis et sparsae iuba reppulit Hydrae.<br>
saevit acerba fremens tardumque a moenibus agmen<br>
increpitat: 'numquamne dolor virtusve subibit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">230</span><br>
nil ausas sine rege manus? at barbara buxus<br>
si vocet et motis ululantia Dindyma sacris,<br>
tunc ensis placeatque furor, modo tela sacerdos<br>
porrigat, et iussa sanguis exuberet ulna.'<br>
talibus insultans iamdudum numine divae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">235</span><br>
deficit, infracti languescunt frigore cursus,<br>
corda pavent, audit fremitus irasque leonum<br>
cornuaque et motas videt inter nubila turres.<br>
tunc gravis et certo tendens stridore per umbram<br>
Aesonii venit hasta ducis latumque sub imo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">240</span><br>
pectore rumpit iter. quam nunc incognita vellet<br>
lustra sibi nullosque datos venatibus annos!<br>
talia magnanimi diverso turbine fundunt<br>
tela viri sonitusque pedum suspectaque motu<br>
explorant, prensant socios vocemque reposcunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">245</span><br>
quod si tanta lues seros durasset in ortus,<br>
exstinctum genus et solas per moenia matres<br>
vidisset stratamque dies in litore gentem. <br>
&nbsp;&nbsp;&nbsp;&nbsp;&nbsp;&nbsp;Tum pater omnipotens, tempus iam rege perempto<br>
flectere fata ratus miserasque abrumpere pugnas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">250</span><br>
supremam celeravit opem nutuque sereno<br>
intonuit, quem Nocte satae, quem turbidus horret<br>
Armipotens. tunc porta trucis coit infera belli.<br>
continuo dant terga metu versique per agros<br>
diffugiunt, quae sola salus. nec terga ruentum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">255</span><br>
mens Minyis conversa sequi, stetit anxia virtus.<br>
ecce levi primos iam spargere lumine portus<br>
orta dies notaeque (nefas) albescere turres.<br>
'di maris,' attonito conclamat ab agmine Tiphys<br>
'ut mea fatali damnastis pectora somno.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">260</span><br>
heu socii quantis complerunt litora monstris!'<br>
illi autem neque adhuc gemitus neque conscia facti<br>
ora levant. tenet exsangues rigor horridus artus<br>
ceu pavet ad crines et tristia Pentheos ora<br>
Thyias, ubi impulsae iam se deus agmine matris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">265</span><br>
abstulit et caesi vanescunt cornua tauri.<br>
nec minus effusi grandaevum ad litora vulgus<br>
ut socias videre manus dare versa retrorsus<br>
terga metu. dextram tendens proclamat Iason:<br>
'quos fugitis? vellem hac equidem me strage meosque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">270</span><br>
procubuisse magis. deus haec, deus asper utrisque<br>
implicuit. sumus en Minyae, sumus hospita turba!' <br>
&nbsp;&nbsp;&nbsp;&nbsp;&nbsp;&nbsp;Tum super exsangues confertae caedis acervos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">274</span><br>
praecipiti plangore ruunt, agnoscit in alta<br>
strage virum sua texta parens, sua munera coniunx.<br>
it gemitus toto sinuosa per aequora caelo.<br>
pars tenues flatus et adhuc stridentia prensat<br>
vulnera, pars sera componunt lumina dextra.<br>
at vero in mediis exsangui rege reperto&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">280</span><br>
aggeribus, tristi sileant ceu cetera planctu,<br>
sic famulum matrumque dolor, sic omnis ad unum<br>
versa manus. circa lacrimis ac mentibus aegri<br>
stant Minyae deflentque nefas et cuspidis ictus<br>
Aesoniae sortemque ducis solantur acerbam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">285</span><br>
ille ubi concretos pingui iam sanguine crines<br>
pallentesque genas infractaque pectore caro<br>
tela neque hesternos agnovit in hospite vultus,<br>
ingemit atque artus fatur complexus amicos:<br>
'te tamen ignarum tanti, miserande, furoris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">290</span><br>
nox habet et nullo testantem foedera questu,<br>
at mihi luctificum venit iubar. heu quibus adsum<br>
conloquiis, cui me hospitio fortuna revexit!<br>
exstinguine mea (fatis id defuit unum)<br>
speravi te posse manu talisve reliqui&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">295</span><br>
has ego, amice, domos? quod si iam bella manebant<br>
et placitum hoc superis, nonne haec mea iustius essent<br>
funera meque tuus &lt;potius&gt; nunc plangeret error<br>
nec Clarii nunc antra dei quercusque Tonantis<br>
arguerem? talesne acies, talesne triumphos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">300</span><br>
sorte dabant? tantumque nefas mens conscia vatum<br>
conticuit patriae exitium crudele senectae<br>
et tot acerba canens? heu divis visa sinistris<br>
regna mihi! quinam reditus, quae me hospita tellus<br>
accipiet, quae non primis prohibebit harenis?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">305</span><br>
invidere dei ne Phasidis arva remoti<br>
et Scythicas populatus opes haec rursus adirem<br>
litora neve tuos irem tunc ultor in hostes.<br>
fas tamen est conferre genas, fas iungere tecum<br>
pectora et exsangues miscere amplexibus artus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">310</span><br>
cur etiam flammas miserosque moramur honores?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">273</span><br>
vos age funereas ad litora volvite silvas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">311</span><br>
et socios lustrate rogos, date debita caesis<br>
munera, quae nostro misisset Cyzicus igni.' <br>
&nbsp;&nbsp;&nbsp;&nbsp;&nbsp;&nbsp;Parte alia Clite laceras super ora mariti<br>
fusa comas misera in planctus vocat agmina matrum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">315</span><br>
fatur et haec: 'primis coniunx ereptus in annis<br>
cuncta trahis. necdum suboles nec gaudia de te<br>
ulla mihi, quis maesta tuos nunc, optime, casus<br>
perpeterer tenui luctum solamine fallens.<br>
Mygdonis arma patrem funestaque proelia nuper&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">320</span><br>
natales rapuere domos Triviaeque potentis<br>
occidit arcana genetrix absumpta sagitta:<br>
tu, mihi qui coniunx pariter fraterque parensque<br>
solus et a prima fueras spes una iuventa,<br>
deseris heu totamque deus simul impulit urbem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">325</span><br>
ast ego non media te saltem, Cyzice, vidi<br>
tendentem mihi morte manus aut ulla monentis<br>
verba tuli; quin te thalamis modo questa morari<br>
heu talem tantique metus secura recepi.'<br>
illam vix gemino maerens cum Castore Pollux&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">330</span><br>
erigit haerentem compressaque colla trahentem. <br>
&nbsp;&nbsp;&nbsp;&nbsp;&nbsp;&nbsp;Interea innumeras nudatis montibus urgent<br>
certatim decorantque pyras et corpora maesti<br>
summa locant. vadit sonipes cervice remissa<br>
venatrix nec turba canum pecudumque morantur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">335</span><br>
funereae, quae cuique manus, quae cura suorum,<br>
quae fortuna fuit. medio rex aggere longe<br>
eminet, hunc crebris quatiens singultibus ora<br>
adlevat Aesonides celsoque reponit in ostro.<br>
dat pictas auro atque ardentes murice vestes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">340</span><br>
quas rapuit telis festina vocantibus Austris<br>
Hypsipyle. galeam dilectaque cingula regi<br>
inicit. ille suam vultus conversus ad urbem<br>
sceptra manu veterum retinet gestamen avorum.<br>
nam quia nec proles alius nec denique sanguis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">345</span><br>
ipse decus regnique refert insigne parenti.<br>
inde ter armatos Minyis referentibus orbes<br>
concussi tremuere rogi, ter inhorruit aether<br>
luctificum clangente tuba. iecere supremo<br>
tum clamore faces, rerum labor omnis in auras&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">350</span><br>
solvitur et celsis conlucent aequora flammis.<br>
scilicet haec illo iuvenem populosque manebant<br>
tempore, Peliacis caderet cum montibus arbor:<br>
hoc volucrumque minae praesagaque fulmina longo<br>
acta mari tulerant. sed quis non prima refellat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">355</span><br>
monstra deum longosque sibi non auguret annos?<br>
iamque solutus honos cineri, iam passibus aegris<br>
dilapsae cum prole nurus tandemque quiescunt<br>
dissona pervigili planctu vada, qualiter Arctos<br>
ad patrias avibus medio iam vere revectis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">360</span><br>
Memphis et aprici statio silet annua Nili. <br>
&nbsp;&nbsp;&nbsp;&nbsp;&nbsp;&nbsp;At non inde dies nec quae magis aspera curis<br>
nox Minyas tanta caesorum ab imagine solvit.<br>
bis Zephyri iam vela vocant. fiducia maestis<br>
nulla viris, aegro adsidue mens carpitur aestu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">365</span><br>
necdum omnes lacrimas atque omnia reddita caesis<br>
iusta putant. patria ex oculis acerque laborum<br>
pulsus amor segnique iuvat frigescere luctu.<br>
ipse etiam Aesonides, quamquam tristissima rerum<br>
castiganda duci vultuque premenda sereno,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">370</span><br>
dulcibus indulget lacrimis aperitque dolorem.<br>
tum secreta trahens Phoebeum ad litora Mopsum<br>
'quaenam' ait 'ista lues aut quae sententia divum?<br>
decretusne venit fato pavor an sibi nectunt<br>
corda moras? cur immemores famaeque larisque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">375</span><br>
angimur aut pariet quemnam haec ignavia finem?' <br>
&nbsp;&nbsp;&nbsp;&nbsp;&nbsp;&nbsp;'Dicam' ait 'ac penitus causas labemque docebo.'<br>
Mopsus et astra tuens: 'non si mortalia membra<br>
sortitusque breves et parvi tempora fati<br>
perpetimur, socius superi quondam ignis Olympi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">380</span><br>
fas ideo miscere neces ferroque morantes<br>
exigere hinc animas redituraque semina caelo.<br>
quippe nec in ventos nec in ultima solvimur ossa;<br>
ira manet duratque dolor. cum deinde tremendi<br>
ad solium venere Iovis questuque nefandam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">385</span><br>
edocuere necem, patet ollis ianua leti<br>
atque iterum remeare licet. comes una sororum<br>
additur et pariter terras atque aequora lustrant.<br>
quisque suos sontes inimicaque pectora poenis<br>
implicat et varia meritos formidine pulsant.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">390</span><br>
at quibus invito maduerunt sanguine dextrae,<br>
si fors saeva tulit miseros, sed proxima culpa,<br>
hos variis mens ipsa modis agit et sua carpunt<br>
facta viros: resides et iam nil amplius ausi<br>
in lacrimas humilesque metus aegramque fatiscunt&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;"> 395</span><br>
segnitiem, quos ecce vides. sed nostra requiret<br>
cura viam. memori iam pridem cognita vati<br>
est procul ad Stygiae devexa silentia noctis<br>
Cimmerium domus et superis incognita tellus<br>
caeruleo tenebrosa situ, quo flammea numquam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">400</span><br>
Sol iuga sidereos nec mittit Iuppiter annos.<br>
stant &lt;ta&gt;citae frondes immotaque silva comanti<br>
horret Averna iugo. specus umbrarumque meatus<br>
subter et Oceani praeceps fragor arvaque nigro<br>
vasta metu et subitae post longa silentia voces.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">405</span><br>
ensifer hic atraque sedens in veste Celaeneus<br>
insontes errore luit culpamque remittens<br>
carmina turbatos volvit placantia manes.<br>
ille mihi quae danda forent lustramina caesis<br>
prodidit, ille volens Erebum tenebrasque retexit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">410</span><br>
ergo ubi puniceas oriens accenderit undas,<br>
te socios adhibere sacris armentaque magnis<br>
bina deis, me iam coetus accedere vestros<br>
haud fas interea, donec lustralia pernox<br>
vota fero. movet en gelidos Latonia currus:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">415</span><br>
flecte gradum, placitis sileant age litora coeptis!' <br>
&nbsp;&nbsp;&nbsp;&nbsp;&nbsp;&nbsp;Iamque sopor mediis tellurem presserat horis<br>
et circum tacito volitabant somnia mundo,<br>
cum vigil arcani speculatus tempora sacri<br>
Ampycides petit adversis Aesepia silvis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">420</span><br>
flumina et aequoreas pariter decurrit ad undas.<br>
hic sale purpureo vivaque nitentia lympha<br>
membra novat seque horrificis accommodat actis.<br>
tempora tum vittis et supplice castus oliva<br>
implicat et stricto designat litora ferro,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">425</span><br>
circum humiles aras ignotaque nomina divum<br>
instituit silvaque super contristat opaca:<br>
utque metum numenque loco sacramque quietem<br>
addidit, ardenti nitidum iubar evocat alto. <br>
&nbsp;&nbsp;&nbsp;&nbsp;&nbsp;&nbsp;Atque Argoa manus variis insignis in armis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">430</span><br>
ibat agens lectas aurata fronte bidentes.<br>
Delius hic longe candenti veste sacerdos<br>
occurrit ramoque vocat iamque ipse recenti<br>
stat tumulo placida transmittens agmina lauro.<br>
ducit et ad fluvios ac vincula solvere monstrat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">435</span><br>
prima pedum glaucasque comis praetexere frondes<br>
imperat, hinc alte Phoebi surgentis ad orbem<br>
ferre manus totisque simul procumbere campis.<br>
tunc piceae mactantur oves prosectaque partim<br>
pectora per medios, partim gerit obvius Idmon.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">440</span><br>
ter tacitos egere gradus, ter tristia tangens<br>
arma simul vestesque virum lustramina ponto<br>
pone iacit, rapidis adolentur cetera flammis.<br>
quin etiam truncas nemorum[que] effigiesque virorum<br>
rite locat quercus simulataque subligat arma.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">445</span><br>
huc Stygias transire minas iramque severi<br>
sanguinis, his orat vigiles incumbere curas<br>
atque ita lustrifico cantu vocat: 'ite, perempti,<br>
ac memores abolete animos. sint otia vobis,<br>
sit Stygiae iam sedis amor, procul agmine nostro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">450</span><br>
et procul este mari cunctisque absistite bellis.<br>
vos ego nec Graias umquam contendere ad urbes<br>
nec triviis ululare velim pecorique satisque<br>
nullae ideo pestes nec luctifer ingruat annus<br>
nec populi nostrive luant ea facta minores.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">455</span><br>
dixerat et summas frondentibus intulit aris<br>
libavitque dapes, placidi quas protinus angues,<br>
umbrarum famuli, linguis rapuere coruscis. <br>
&nbsp;&nbsp;&nbsp;&nbsp;&nbsp;&nbsp;Continuo puppem petere et considere transtris<br>
imperat Ampycides nec visum vertere terrae:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">460</span><br>
exciderint quae gesta manu, quae debita fatis.<br>
illi alacres pars arma locant, pars ardua &lt;summis&gt;<br>
insternunt tabulata toris oriturque trementum<br>
remorum sonus et laetae concordia vocis.<br>
Iuppiter urgentem ceu summa Ceraunia nubem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">465</span><br>
cum pepulit movitque iugis, fulsere repente<br>
et nemora et scopuli nitidusque reducitur aether,<br>
sic animi rediere viris iamque ipse magister<br>
nutat ab arce ratis remisque insistere tendit.<br>
instaurant primi certamina liber amictu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">470</span><br>
Eurytus et dictis Talai non territus Idas,<br>
inde alii increpitant atque aequora pectore tollunt.<br>
par gemitu pulsuque labor versumque vicissim<br>
mittitur in puppem remo mare. laetus et ipse<br>
Alcides 'quisnam hos vocat in certamina fluctus?'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">475</span><br>
dixit et intortis adsurgens arduus undis<br>
percussit subito deceptum fragmine pectus<br>
atque in terga ruens Talaum fortemque Eriboten<br>
et longe tantae securum Amphiona molis<br>
obruit inque tuo posuit caput, Iphite, transtro.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;"> 480</span><br>
&nbsp;&nbsp;&nbsp;&nbsp;&nbsp;&nbsp;Iam summas caeli Phoebus candentior arces<br>
vicerat et longas medius revocaverat umbras.<br>
tardior hinc cessante viro quae proxima Tiphys<br>
litora quosque dabat densa trabe Mysia montes<br>
advehitur. petit excelsas Tirynthius ornos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">485</span><br>
haeret Hylas lateri passusque moratur iniquos. <br>
&nbsp;&nbsp;&nbsp;&nbsp;&nbsp;&nbsp;Illum ubi Iuno poli summo de vertice puppem<br>
deseruisse videt, tempus rata diva nocendi<br>
Pallada consortem curis cursusque regentem,<br>
nequa inde inceptis fieret mora, fallere prima&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">490</span><br>
molitur caroque dolis avertere fratri,<br>
tum sic adloquitur: 'procerum vi pulsus iniqua<br>
germanique manu (repetis quo crimine) Perses<br>
barbaricas iam movit opes Hyrcanaque signa.<br>
Aeetes contra thalamis et virgine pacta&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">495</span><br>
conciliat reges Scythicos primusque coacta<br>
advehit Albana Styrus gener agmina porta,<br>
bellum ingens, atque ipse citis Gradivus habenis<br>
fundit equos. viden Arctoo de carcere quanta<br>
tollat se nubes atque aequore pendeat atro?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">500</span><br>
corripe prima vias. finem cum Phasidis alti<br>
transierit Perses aciemque admoverit urbi,<br>
coepta refer paulumque moras et foedera necte<br>
consiliis atque arte tua. sponde adfore reges<br>
dis genitos, quis arma volens, quis agmina iungat.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">505</span><br>
at virgo, quamquam insidias aestusque novercae<br>
sentiat et blandos quaerentem fingere vultus,<br>
obsequitur tamen et iussas petit ocius oras. <br>
&nbsp;&nbsp;&nbsp;&nbsp;&nbsp;&nbsp;Ingemuit Iuno tandemque silentia rumpit:<br>
'en labor, en odiis caput insuperabile nostris!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">510</span><br>
quam Nemeen tot fessa minis quae bellave Lernae<br>
experiar? Phrygiis ultro concurrere monstris<br>
nempe virum et pulso reserantem Pergama ponto<br>
vidimus: en ego nunc regum soror++et mihi gentis<br>
ullus honos? iam tum indecores iussaeque dolorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">515</span><br>
primitiae et tenero superati protinus angues.<br>
debueram nullos iuveni iam quaerere casus<br>
victa nec &lt;ad&gt; tales forsan descendere pugnas.<br>
verum animis insiste tuis ~actumque movebo~<br>
tende, pudor; mox et Furias Ditemque movebo.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">520</span><br>
haec ait et pariter laevi iuga pinea montis<br>
respicit ac pulchro venantes agmine nymphas,<br>
undarum nemorumque decus. levis omnibus arcus<br>
et manicae virides et stricta myrtus habena,<br>
summo palla genu, tenui vagus innatat unda&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">525</span><br>
crinis ad obscurae decurrens cingula mammae.<br>
ipsa citatarum tellus pede plausa sororum<br>
personat et teneris summittit gramina plantis.<br>
e quibus Herculeo Dryope percussa fragore,<br>
cum fugerent iam tela ferae, processerat ultra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">530</span><br>
turbatum visura nemus fontemque petebat<br>
rursus et attonitos referebat ab Hercule vultus.<br>
hanc delapsa polo piceaeque adclinis opacae<br>
Iuno vocat prensaque manu sic blanda profatur:<br>
'quem tibi coniugio tot dedignata dicavi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;"> 535</span><br>
nympha, procos, en Haemonia puer adpulit alno,<br>
clarus Hylas, saltusque tuos fontesque pererrat.<br>
vidisti roseis haec per loca Bacchus habenis<br>
cum domitas acies et eoi fercula regni<br>
duceret ac rursus thiasos et sacra moventem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">540</span><br>
hunc tibi vel posito venan pectine Phoebum<br>
crede dari. quae spes nymphis aufertur Achaeis,<br>
praereptum quanto proles Boebeia questu<br>
audiet et flavi quam tristis nata Lycormae!'<br>
sic ait et celerem frondosa per avia cervum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">545</span><br>
suscitat ac iuveni sublimem cornibus offert.<br>
ille animos tardusque fugae longumque resistens<br>
sollicitat suadetque pari contendere cursu.<br>
credit Hylas praedaeque ferox ardore propinquae<br>
insequitur, simul Alcides hortatibus urget&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">550</span><br>
prospiciens. iamque ex oculis aufertur uterque,<br>
cum puerum instantem quadripes fessaque minantem<br>
tela manu procul ad nitidi spiracula fontis<br>
ducit et intactas levis ipse superfugit undas.<br>
hoc pueri spes lusa modo est nec tendere certat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">555</span><br>
amplius; utque artus et concita pectora sudor<br>
diluerat, gratos avidus procumbit ad amnes.<br>
stagna vaga sic luce micant ubi Cynthia caelo<br>
prospicit aut medii transit rota candida Phoebi,<br>
tale iubar diffundit aquis: nil umbra comaeque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">560</span><br>
turbavitque sonus surgentis ad oscula nymphae.<br>
illa avidas iniecta manus heu sera cientem<br>
auxilia et magni referentem nomen amici<br>
detrahit, adiutae prono nam pondere vires. <br>
&nbsp;&nbsp;&nbsp;&nbsp;&nbsp;&nbsp;Iam pater umbrosis Tirynthius arcibus ornum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">565</span><br>
depulerat magnoque iugi stridore revulsam<br>
terga super fulvi porrexerat horrida monstri<br>
litora curva petens; alio nam calle reversum<br>
credit Hylan captaque dapes auxisse ferina.<br>
sed neque apud socios structasque in litore mensas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">570</span><br>
unanimum videt aeger Hylan nec longius acrem<br>
intendens aciem. varios hinc excitat aestus<br>
nube mali percussus amor, quibus haeserit oris,<br>
quis tales impune moras casusve laborve<br>
attulerit. densam interea descendere noctem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">575</span><br>
iam maiore metu, tum vero et pallor et amens<br>
cum piceo sudore rigor. ceu pectora nautis<br>
congelat hiberni vultus Iovis agricolisve,<br>
cum coit umbra minax, comitis sic adficit error<br>
Alciden saevaeque monet meminisse novercae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">580</span><br>
continuo, volucri ceu pectora tactus asilo<br>
emicuit Calabris taurus per confraga saeptis<br>
obvia quaeque ruens, tali se concitat ardens<br>
in iuga senta fuga. pavet omnis conscia late<br>
silva, pavent montes, luctu succensus acerbo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">585</span><br>
quid struat Alcides tantaque quid apparet ira.<br>
ille, velut refugi quem contigit improba Mauri<br>
lancea sanguineus vasto leo murmure fertur<br>
frangit et absentem vacuis sub dentibus hostem,<br>
sic furiis accensa gerens Tirynthius ora&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">590</span><br>
fertur et intento decurrit montibus arcu.<br>
heu miserae quibus ille feris, quibus incidit usquam<br>
immeritis per lustra viris! volat ordine nullo<br>
cuncta petens, nunc ad ripas deiectaque saxis<br>
flumina, nunc notas nemorum procurrit ad umbras.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">595</span><br>
rursus Hylan et rursus Hylan per longa reclamat<br>
avia: responsant silvae et vaga certat imago. <br>
&nbsp;&nbsp;&nbsp;&nbsp;&nbsp;&nbsp;At sociis immota fides Austrisque secundis<br>
certa: morae nec parvus Hylas, quamquam omnibus aeque<br>
grata rudimenta, Herculeo sub nomine pendent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">600</span><br>
illum omnes lacrimis maestisque reposcere votis<br>
incertique metu nunc longas litore voces<br>
spargere, nunc seris ostendere noctibus ignes.<br>
ipse vel excelsi cum densa silentia montis<br>
strata vel oblatis ductor videt aequora ventis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">605</span><br>
stat lacrimans magnoque viri cunctatur amore.<br>
illius incessus habilemque ad terga pharetram,<br>
illum inter proceres maestaeque silentia mensae<br>
quaerit inops quondam ingenti comprensa trahentem<br>
vina manu et durae referentem monstra novercae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">610</span><br>
&nbsp;&nbsp;&nbsp;&nbsp;&nbsp;&nbsp;Nec minus interea crudelis Iapyga Iuno<br>
adsidue movet et primis cum solibus offert.<br>
iamque morae impatiens cunctantes increpat ausus<br>
Tiphys et oblato monet otia rumpere cursu.<br>
ergo animum flexus dictis instantis Iason&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">615</span><br>
concedit sociosque simul sic fatur ad omnes:<br>
'o utinam, Scythicis struerem cum funera terris,<br>
vox mihi mentitas tulerit Parnasia sortes,<br>
agmine de tanto socium qui maximus armis<br>
adforet, hunc Iovis imperiis fatoque teneri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">620</span><br>
ante procellosum scopulis errantibus aequor.<br>
necdum fama viri nec certior exstitit auctor.<br>
verum agite et, dubiis variant quae pectora curis,<br>
consulite et, motis seu vos via flatibus urget,<br>
pergite et inceptos mecum revocate labores,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">625</span><br>
seu pluris tolerare moras rursusque propinquis<br>
quaesivisse iugis, pretium haud leve temporis acti.' <br>
&nbsp;&nbsp;&nbsp;&nbsp;&nbsp;&nbsp;Dixerat. at studiis iamdudum freta iuventus<br>
orat inire vias: unum tanto afore coetu<br>
nec minus in sese generis dextrasque potentes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">630</span><br>
esse ferunt. tali mentem pars maxima flatu<br>
erigit et vana gliscunt praecordia lingua:<br>
saltibus ut mediis tum demum laeta reducit<br>
cerva gregem, tum gestit aper reboatque superbis<br>
comminus ~ursa~ lupis, cum sese Martia tigris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">635</span><br>
abstulit aut curvo tacitus leo condidit antro. <br>
&nbsp;&nbsp;&nbsp;&nbsp;&nbsp;&nbsp;At pius ingenti Telamon iam fluctuat ira<br>
cum fremitu saevisque serens fera iurgia dictis<br>
insequitur magnoque implorat numina questu.<br>
idem orans prensatque viros demissaque supplex&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">640</span><br>
haeret ad ora ducis, nil se super Hercule fari,<br>
sed socio quocumque, gemens; quamquam aspera fama<br>
iam loca iamque feras per barbara litora gentes,<br>
non alium contra Alciden, non pectora tanta<br>
posse dari. rursum instimulat ducitque faventes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">645</span><br>
magnanimus Calydone satus, potioribus ille<br>
deteriora fovens semperque inversa tueri<br>
durus et haud ullis umquam superabilis aequis<br>
rectorumve memor. 'non Herculis' inquit 'adempti,<br>
sed tuus in seros haec nostra silentia questus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">650</span><br>
traxit honor, dum iura dares, dum tempora fandi.<br>
septimus hic celsis descendit montibus Auster<br>
iamque ratem Scythicis forsan statuisset in oris.<br>
nos patriae immemores, maneant ceu nulla revectos<br>
gaudia, sed duro saevae sub rege Mycenae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">655</span><br>
ad medium cunctamur iter. si finibus ullis<br>
has tolerare moras et inania tempora possem,<br>
regna hodie et dulcem sceptris Calydona tenerem<br>
laetus opum pacisque meae tutusque manerem<br>
quis genitor materque locis. quid deside terra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">660</span><br>
haeremus, vacuos cur lassant aequora visus?<br>
tu comitem Alciden ad Phasidis amplius arva<br>
adfore, tu socias ultra tibi rere pharetras?<br>
non ea fax odiis oblitave numine fesso<br>
Iuno sui. nova Tartareo fors semine monstra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">665</span><br>
at&lt;que&gt; iterum Inachiis iam nuntius urget ab Argis.<br>
non datur haec magni proles Iovis, at tibi Pollux<br>
stirpe pares Castorque manent, at cetera divum<br>
progenies nec parva mihi fiducia gentis.<br>
en egomet quocumque vocas sequar, agmina ferro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">670</span><br>
plura metam, tibi dicta manus, tibi quicquid in ipso<br>
sanguine erit iamque hinc operum quae maxima posco.<br>
scilicet in solis profugi stetit Herculis armis<br>
nostra salus. nempe ora aeque mortalia cuncti<br>
ecce gerunt, ibant aequo nempe ordine remi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">675</span><br>
ille vel insano iamdudum turbidus aestu<br>
vel parta iam laude tumens consortia famae<br>
despicit ac nostris ferri comes abnuit actis.<br>
vos, quibus et virtus et spes in limine primo,<br>
tendite, dum rerum patiens calor et rude membris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">680</span><br>
robur inest; nec enim solis dare funera Colchis<br>
sit satis et tota pelagus lustrasse iuventa.<br>
spes mihi quae tali potuit longissima casu<br>
esse fuit: quiscumque virum perquirere silvis<br>
egit amor, loca vociferans non ulla reliqui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">685</span><br>
nunc quoque, dum vario nutat sententia motu,<br>
cernere devexis redeuntem montibus opto.<br>
sat lacrimis comitique datum, quem sortibus aevi<br>
crede vel in mediae raptum tibi sanguine pugnae!' <br>
&nbsp;&nbsp;&nbsp;&nbsp;&nbsp;&nbsp;Talibus Oenides urget, simul incita dictis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">690</span><br>
heroum manus. ante omnes Argoa iubebat<br>
vincla rapi Calais. furias miratur ovantum<br>
Aeacides multusque viri cunctantia corda<br>
fert dolor, an sese comitem tam tristibus actis<br>
abneget et celsi maerens petat ardua montis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">695</span><br>
non tamen et gemitus et inanes desinit iras<br>
fundere. 'quis terris pro Iuppiter' inquit 'Achaeis<br>
iste dies! saevi capient quae gaudia Colchi!<br>
non hi tum flatus, non ista superbia dictis,<br>
litore cum patrio iam vela petentibus Austris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">700</span><br>
cunctus ad Alciden versus favor: ipse iuvaret,<br>
ipse ducis curas meritosque subiret honores.<br>
iamne animis, iam[ne] gente pares? aeque inclita vulgi<br>
dextera? nulla fides, nulli super Hercule fletus?<br>
nunc Porthaonides, nunc dux mihi Thracia proles?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">705</span><br>
aspera nunc pavidos contra ruit agna leones?<br>
hanc ego magnanimi spolium Didymaonis hastam,<br>
quae neque iam frondes virides nec proferet umbras,<br>
ut semel est evulsa iugis ac matre perempta<br>
fida ministeria et duras obit horrida pugnas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">710</span><br>
testor et hoc omni, ductor, tibi numine firmo:<br>
saepe metu, saepe in tenui discrimine rerum<br>
Herculeas iam serus opes spretique vocabis<br>
arma viri nec nos tumida haec tum dicta iuvabunt.' <br>
&nbsp;&nbsp;&nbsp;&nbsp;&nbsp;&nbsp;Talibus Aeacides socios terroribus urgens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">715</span><br>
inlacrimat multaque comas deformat harena.<br>
fata trahunt raptusque virum certamine ductor<br>
ibat et obtenta mulcebat lumina palla.<br>
hic vero ingenti repetuntur pectora luctu,<br>
ut socii sedere locis nullaeque leonis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">720</span><br>
exuviae tantique vacant vestigia transtri.<br>
flet pius Aeacides, maerent Poeantia corda,<br>
ingemit et dulci frater cum Castore Pollux.<br>
omnis adhuc vocat Alciden fugiente carina,<br>
omnis Hylan, medio pereunt iam nomina ponto.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">725</span><br>
&nbsp;&nbsp;&nbsp;&nbsp;&nbsp;&nbsp;Dat procul interea toto pater aequore signum<br>
Phorcys et immanes intorto murice phocas<br>
contrahit antra petens. simul et Massylus et una<br>
Lyctius et Calabris redit armentarius arvis.<br>
ilicet extremi nox litore Solis Hiberas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">730</span><br>
condidit alta domos et sidera sustulit axis.<br>
flumina conticuere, iacet cum flatibus aequor.<br>
Amphitryoniades nec quae nova lustra requirat<br>
nec quo temptet iter comitis nec fata parenti<br>
quae referat videt aut socios qua mente revisat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">735</span><br>
urit amor solisque negat decedere silvis.<br>
non aliter gemitu quondam lea prolis ademptae<br>
terga dedit: sedet inde viis inclusaque longo<br>
pervigilant castella metu, dolor attrahit orbes<br>
interea et misero manat iuba sordida luctu.
</p>
<p class=border></P>
<p>
<table border=0 cellspacing=15 cellpadding=0 align=Center>
<tr>
	<td><a href="valeriusflaccus.html">Valerius Flaccus</A>
	<td><a href="index.html">The Latin Library</A>
	<td><a href="classics.html">The Classics Page</A>
</TABLE>
</P>
</BODY>
</HTML>