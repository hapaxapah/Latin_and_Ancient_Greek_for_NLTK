<HTML><HEAD>
<TITLE>Nero: Act III</TITLE>
</HEAD>
<BODY BACKGROUND="back4.jpg" BGCOLOR="#FFFFFF">

<BR>
<CENTER><FONT SIZE=5>Actus III, scena 1</FONT></CENTER>

<P><CENTER>UMBRA BRITTANICI, CHARON</CENTER> 
 

<BLOCKQUOTE><BLOCKQUOTE>
<FONT Size=4>
UMBRA qua Cura, Luctus, Horror, et serus Pudor,<BR>
qua Morbus author Funeris, frater Sopor,<BR>
qua triste Funus per nefas ingens trahit, &nbsp;&nbsp;&nbsp;&nbsp;<B><FONT SIZE=2>1255</FONT></B><BR>
hac, hac ad atros Ditis incedo lacus. <BR>
incedo facile, porta Plutonis patet:<BR>
via prona ducit: devorat avarum Chaos. <BR>
en stagna Lethes stupida: "lethargus fui, <BR>
cum cecidi;" acerbo sic Stygi Lethen ioco &nbsp;&nbsp;&nbsp;&nbsp;<B><FONT SIZE=2>1260</FONT></B><BR>
misces, tyranne, qui facis letho malo<BR>
gustare Lethen? quam tamen laetus magis<BR>
gustare malo, quam tuas, Domiti, dapes.  <BR>
demit dolores illa, quos, Domiti, dabas. <BR>
meae memoriam caedis, et sceleris tui &nbsp;&nbsp;&nbsp;&nbsp;<B><FONT SIZE=2>1265</FONT></B><BR>
nec illa demet; quin deas Erebi precer,<BR>
Erebumque totum (si preces flectunt deas, <BR>
si punit Erebus scelera), tibi poenas pares <BR>
remetiantur; quae tamen poenae pares?<BR>
saltem imperanti prodromus, in uno omnia, &nbsp;&nbsp;&nbsp;&nbsp;<B><FONT SIZE=2>1270</FONT></B><BR>
urnam Danaidum, Sisyphi saxum, rotam  <BR>
Lapithae superbi, Tantali poma, alitem<BR>
Tityi parabo, et siquod his maius malum.<BR>
sed quid moramur? heus Charon.

<P>CHAR.  quis me vocat?

<P>
UMBRA non vilis umbra.
<P>
CHAR.  quin pares umbras puto.&nbsp;&nbsp;&nbsp;&nbsp;<B><FONT SIZE=2>1275</FONT></B>
<P>
UMBRA Britannici umbra.
<P>
CHAR.  Claudio agnosco satum, <BR>
caesum a Domitio: quid petis?
<P>
UMBRA Stygium volo<BR>
tranare flumen, visere beatos sinus.
<P>
CHAR. vehere carina corpus inhumatum nefas. 
<P>
UMBRA quin vidit eadem quae necem nox et rogum: &nbsp;&nbsp;&nbsp;&nbsp;<B><FONT SIZE=2>1280</FONT></B><BR>
nox ne videret Phoebus et fugeret scelus;<BR>
eadem, rediret ne mihi vita interim.<BR>
quin pluvius aer, quam Nero non flet, necem<BR>
fuso imbre flevit; quod tegit gypso scelus,<BR>
retexit imbre, quin fere extinxit rogum. &nbsp;&nbsp;&nbsp;&nbsp;<B><FONT SIZE=2>1285</FONT></B><BR>
hinc tumuit, illinc tremuit, hinc tonuit, sed hinc<BR>
gemuit, et unda, et ignis, et coelum, et solum.<BR>
clamare laesos crederes coelo deos. <BR>
aut si tacerent, sceleris horrore impii<BR>
stupere, gemitus edere sonoros tamen. &nbsp;&nbsp;&nbsp;&nbsp;<B><FONT SIZE=2>1290</FONT></B><BR>
si lingua tonitrum emittit irati Iovis,<BR>
si fulgur oculus spargit, et fulmen manus,<BR>
lingua, manus, oculus docuit iratum Iovem.<BR>
nec una in una nox fuit. stellae cadunt, <BR>
luna retrocedit, lux fugit, coelum perit. &nbsp;&nbsp;&nbsp;&nbsp;<B><FONT SIZE=2>1295</FONT></B><BR>
nihil videre, nisi scelus, poterant; tamen<BR>
videre cupiunt vel quod horrescant scelus.<BR>
ululare manes audiunt, mundum putant <BR>
centro revelli, vel novum affundi Chaos.<BR>
rogus cadaver bis, ter impositum sibi &nbsp;&nbsp;&nbsp;&nbsp;<B><FONT SIZE=2>1300</FONT></B><BR>
bis, ter moratus transilit; tandem gemens<BR>
absumit, atro lacrymas fumo tegens<BR>
trahensque: cunctos monstra moverunt; Nero<BR>
immotus urget, terret infensos deos.<BR>
scelus, et sepulchrum sceleris, hinc cernis, Charon. &nbsp;&nbsp;&nbsp;&nbsp;<B><FONT SIZE=2>1305</FONT></B>

<P>CHAR. odisse fratres mutuo non est novum;<BR>
et sceptra socium nolle, iam notum nimis.<BR>
sed sua scelestos fraus premet: tu quo petis?

<P>UMBRA sedes beatas peto pius et insons puer.

<P>CHAR. sedes beatae non manent stupri reos;
&nbsp;&nbsp;&nbsp;&nbsp;<B><FONT SIZE=2>1310</FONT></B><BR>
matura te mors sustulit, stupro prius<BR>
pollutum ab illo, quam venenato malo.

<P>UMBRA puero innocenti (fateor) illusit mihi.<BR>
culpa haec Domitii, non mea.

<P>CHAR. heus stuprum pares  <BR>
polluit utrosque, nec redit laesus pudor.&nbsp;&nbsp;&nbsp;&nbsp;<B><FONT SIZE=2>1315</FONT></B>

<P>UMBRA at saeva me mors carpsit ad mensae sacra, <BR>
cum nec sorori spatium ad amplexus datur,<BR>
ante hostis ora; quodque vel populo datur<BR>
laus nulla, pompa nulla in exequiis meis.<BR>
an ille saevus, an miser ego sum magis? &nbsp;&nbsp;&nbsp;&nbsp;<B><FONT SIZE=2>1320</FONT></B><BR>
nil me miserius, saevius et illo nihil.

<P>CHAR. quid parva magnis aggravas? sceleris gradus, <BR>
non finis hic est: hactenus factum scelus.<BR>
si nota quae futura, pietatem voces. <BR>
votum est in istis: indies crescit nefas.&nbsp;&nbsp;&nbsp;&nbsp;<B><FONT SIZE=2>1325</FONT></B><BR>
quin qui fuerunt, quique erunt summe pii,<BR>
Romaeque domini Caesares, nunquam impii<BR>
quinquennium Neronis exaequent pium,<BR>
quo tu occidisti, frater, et fratris dolo.<BR>
foelix futuras occidens clades fugis. &nbsp;&nbsp;&nbsp;&nbsp;<B><FONT SIZE=2>1330</FONT></B><BR>
sed ista melius infero dices foro.

<P>UMBRA dicam, et precabor, scelere cumuletur scelus,<BR>
fas omne pereat, iura vel matris cadant.<BR>
cecidere fratris; faciat exosus Nero<BR>
exosa hominibus, inferis, superis, sibi. &nbsp;&nbsp;&nbsp;&nbsp;<B><FONT SIZE=2>1335</FONT></B>
</BLOCKQUOTE>

<P>
<HR>

<P><CENTER>Actus III, scena 2</CENTER>

<P><CENTER>NERO, POPPAEA</CENTER>

<P

<BLOCKQUOTE><BLOCKQUOTE>
NERO Poppaea, pompa amoris, animorum dea,<BR>
iubar oculorum, coelicum terrae decus, <BR>
quae luce solem, voce Pieridas refers,<BR>
quae laude laudes omnium vincis tua,<BR>
divinitate foeminas, forma deas; &nbsp;&nbsp;&nbsp;&nbsp;<B><FONT SIZE=2>1340</FONT></B><BR>
amore digna Caesaris, lecto Iovis.<BR>
mirabar illa, fama quae de te tulit,<BR>
(o parca fama) te magis miror videns,<BR>
(nam mira video). quin amo, et redames precor. <BR>
quid conticescis? Caesar amo, redames precor. &nbsp;&nbsp;&nbsp;&nbsp;<B><FONT SIZE=2>1345</FONT></B>

<P>POP. quia conticescit gravis amor, loquitur levis.<BR>
loqui lubet, pudetque: vis cogit loqui,<BR>
ingens, et ingens prohibet: aegre audet pudor,<BR>
amor urget acre. sed pudor deceat magis;<BR>
magis amor instat: quid loqui iunctum potest &nbsp;&nbsp;&nbsp;&nbsp;<B><FONT SIZE=2>1350</FONT></B><BR>
divisus animus? quam male cohaeret pudor<BR>
silens, modestus, et amor accensus, furens! <BR>
quid tego ruinas? vincor, heu vincor tuo<BR>
decore capta, Phaebe terrestris Nero. <BR>
quae, Phaebe, in oculis aspicit amorem tuis, &nbsp;&nbsp;&nbsp;&nbsp;<B><FONT SIZE=2>1355</FONT></B><BR>
nec amat? amorem gustat in labris tuis,<BR>
nec amat? amores audit in lingua tua,<BR>
nec amat? fatebor, ebria in amores ruo.<BR>
suscipe ruentem: sit comes Eroti Anteros.<BR>
sine comite miser, mutuus foelix amor.&nbsp;&nbsp;&nbsp;&nbsp;<B><FONT SIZE=2>1360</FONT></B><BR>
sed vereor, heu me, vereor, ut mos est viris,<BR>
simulas amare, non amas: victam cupis, <BR>
victam tueri spernis: egregiam refers <BR>
laudem, ampla spolia, victa si mulier dolo<BR>
divum duorum, Caesaris, Amoris cadat. &nbsp;&nbsp;&nbsp;&nbsp;<B><FONT SIZE=2>1365</FONT></B><BR>
sed si (quod absit) non ames, miseram magis<BR>
qui facere poteras, quam facere amantem tui?<BR>
me, Nero, trucides, mitius, quam non ames. 

<P>NERO deos deasque testor, et supra deos<BR>
deasque, nomen testor et numen tuum, &nbsp;&nbsp;&nbsp;&nbsp;<B><FONT SIZE=2>1370</FONT></B><BR>
Poppaea, regno charius et anima mihi,<BR>
Poppaeae amorem mente dominari mea.<BR>
tua testor odia, testor et amorem tuum<BR>
(nil gravius illis, gratus et isto nihil,)<BR>
tuo ex amore vivere, ex odiis mori. &nbsp;&nbsp;&nbsp;&nbsp;<B><FONT SIZE=2>1375</FONT></B>

<P>POP. amare credam? credo: nempe Acten amas:<BR>
ancilla pellex pellicit amores tuos:<BR>
devinctus illi assuescis: ex illa tamen,<BR>
dum serva, dum liberta, quid pulchrum, nisi<BR>
servile, vile, sordidum, abiectum trahis? &nbsp;&nbsp;&nbsp;&nbsp;<B><FONT SIZE=2>1380</FONT></B><BR>
famulae reliquias vilis, illustris feram?

<P>NERO effulsit Acte fateor, ut fulget Venus:<BR>
sed tu Diana cum micas, Acte cadit<BR>
gremio Diana cui sedet, vultu Venus.<BR>
nocte illa fulsit, lux tua apportat diem. &nbsp;&nbsp;&nbsp;&nbsp;<B><FONT SIZE=2>1385</FONT></B><BR>
nox abeat illa, maneat haec semper dies.<BR>
si nunc aberrem, nox maneat, abeat dies.<BR>
te nesciens qui peccat, in te quid facit?

<P>POP. at nuptam Othoni leve iugum (at dices iugum)<BR>
abiicere cautam non decet, castam nefas. &nbsp;&nbsp;&nbsp;&nbsp;<B><FONT SIZE=2>1390</FONT></B><BR>
ille, ille vita laetus, et lautus cibo,<BR>
homines beatos superat, exaequat deos; <BR>
magnificus animo, splendidus cultu, potens<BR>
opibus, sopori dat diem, noctem mero.<BR>
ibi summa, sola, prima, suprema, omnia; &nbsp;&nbsp;&nbsp;&nbsp;<B><FONT SIZE=2>1395</FONT></B><BR>
Fortuna videor, verso Fortunae rotam:<BR>
ibi fero primas, tu, Nero, secundas dabis?<BR>
amas Othonem, et quod amat Otho primum rapis?

<P>NERO ergo fruetur aemulus foelix Otho,<BR>
qua careo Caesar? nolo rivalem Iovem, &nbsp;&nbsp;&nbsp;&nbsp;<B><FONT SIZE=2>1400</FONT></B><BR>
et minus Othonem: periit indicio suo,<BR>
Candaulis instar: cedat uxorem Gygi,<BR>
cui nudat illam: at vivat Otho charus comes:<BR>
nec charus ille, nec comes, quoniam aemulus.<BR>
at vivat: at ne vendicet amores meos, &nbsp;&nbsp;&nbsp;&nbsp;<B><FONT SIZE=2>1405</FONT></B><BR>
hinc Lusitanos abeat ut fines regat:<BR>
abeatque ne sit moechus uxoris suae.<BR>
num magis Othone Caesar amo, valeo minus?<BR>
dabit Otho quicquam, plura quin Caesar dabit?<BR>
si diva Othoni, Caesari fies dea. &nbsp;&nbsp;&nbsp;&nbsp;<B><FONT SIZE=2>1410</FONT></B><BR>
urbem, orbem, Othonem, Caesarem, quid non reges?<BR>
tibi thura, vota, Caesar, urbs, orbis ferent.

<P>
POP. at soror et uxor (Iupiter) Iuno tua, <BR>
(hae nisi deorum nuptiae, incertae forent)<BR>
moroso, inepto, inerte Saturno sata, &nbsp;&nbsp;&nbsp;&nbsp;<B><FONT SIZE=2>1415</FONT></B><BR>
(nisi pater et rex, pulsus et stultus foret) <BR>
nata impudica num Rhea dicam, an lupa?<BR>
(fert prostitutam nobile lupanar lupam).<BR>
illa, illa Iuno zelotypa, sterilis, procax,<BR>
(paritura pulchrum credo Vulcanum brevi) &nbsp;&nbsp;&nbsp;&nbsp;<B><FONT SIZE=2>1420</FONT></B><BR>
feret illa Semelem sibi parem Iuno? Iovem<BR>
feret alienum, quin venenatam paret<BR>
aut mihi Creusae, aut Herculis pallam tibi? <BR>
cui parcet uxor laesa, quin laedat magis?

<P>NERO quid abominandum nomen obtrudis mihi &nbsp;&nbsp;&nbsp;&nbsp;<B><FONT SIZE=2>1425</FONT></B><BR>
uxoris animo semper exosae meo?<BR>
detestor illam peius aut angue aut cane.<BR>
nihil illa poterit: me vide: audebit nihil.<BR>
audere fac, fac posse, fac factum scelus, <BR>
scelus id nocendo proderit: coelum dabit&nbsp;&nbsp;&nbsp;&nbsp;<B><FONT SIZE=2>1430</FONT></B><BR>
si terra inhibeat: quin sibi coelum negat, <BR>
quae tibi negabit: nil moror, coelo cadet.

<P>POP. id num magister Seneca, num Burrhus probet?

<P>NERO id facere certum, seu probent, seu non probent.

<P>POP. at populus illam amore defendet suo. &nbsp;&nbsp;&nbsp;&nbsp;<B><FONT SIZE=2>1435</FONT></B>

<P>NERO populus amori sic meo opponet suum?<BR>
defendet illam qui sua tueri nequit?<BR>
et illa, et ille, si quid audebunt, luent.

<P>
POP. at nomen unum restat horrendum magis, <BR>
Augustae, et illud matris Augustae: nec est &nbsp;&nbsp;&nbsp;&nbsp;<B><FONT SIZE=2>1440</FONT></B><BR>
inane nomen: illa regit, illa imperat,  <BR>
illa dominatur: tu nec es liber, Nero,  <BR>
nec imperator: nomen es, non es Nero:<BR>
pupillus es, non Ninus, at Nini puer.  <BR>
quin quae puella fratris, et Lepidi stuprum, &nbsp;&nbsp;&nbsp;&nbsp;<B><FONT SIZE=2>1445</FONT></B><BR>
Pallantis inde, et patrui incestos thoros<BR>
admisit, imo petiit, imperium petens;<BR>
nunc ut retineat, compta, lasciva, impudens,<BR>
incesta se prostituit accenso tibi.<BR>
quin gloriatur quin suum evulgat scelus. &nbsp;&nbsp;&nbsp;&nbsp;<B><FONT SIZE=2>1450</FONT></B><BR>
at plebs, senatus, milites aegre ferunt<BR>
superbam, avaram, caedis et stupri ream.  <BR>
quin Oedipo regnante Thebanam luem,  <BR>
deos profano principi infensos timent.<BR>
age nunc in ortus temet, in matrem redi,  &nbsp;&nbsp;&nbsp;&nbsp;<B><FONT SIZE=2>1455</FONT></B><BR>
incesta in illa milites, cives, deos.<BR>
cui fas parentem implere, quid dicam nefas? <BR>
sit amare pietas, sed sit horrendum nefas <BR>
sic matrem amare; quae tamen te non amat, <BR>
feretque nato non nisi infestam nurum. &nbsp;&nbsp;&nbsp;&nbsp;<B><FONT SIZE=2>1460</FONT></B><BR>
reddar ego Othoni: quin potius illuc eam,<BR>
ubi nec Neronis nomen aut probra audiam:<BR>
quin probra potius audiam, et poenas probri,<BR>
quam immixta videam, particeps poenas feram.

<P>
NERO quid addis odiis odia? quid flammis faces? &nbsp;&nbsp;&nbsp;&nbsp;<B><FONT SIZE=2>1465</FONT></B><BR>
fateor, amavi, dum meruit, et rem meam<BR>
amavit, auxit: nunc gravis, nimium gravis <BR>
incumbit, urget: sed onus excutiam brevi. <BR>
pompam imminutam iam vides; non ut solet <BR>
Germanus illi servat excubitor domum. &nbsp;&nbsp;&nbsp;&nbsp;<B><FONT SIZE=2>1470</FONT></B><BR>
disiuncta domus est, ne salutantum greges<BR>
illam frequentent: nemo solatur, petit<BR>
nemo, nisi paucae faeminae, incertum tamen<BR>
amore, an odio. sin satis non est adhuc,<BR>
cupio peremptam: quin tibi ut fiat satis, &nbsp;&nbsp;&nbsp;&nbsp;<B><FONT SIZE=2>1475</FONT></B><BR>
plebs, uxor, Acte, Burrhus, Otho, Seneca, et parens,<BR>
et cuncta pereant.
</BLOCKQUOTE></BLOCKQUOTE>

<P>
<HR>


<P><CENTER>Actus III, scena 3</CENTER>

<P><I>Paris histrio ingreditur: et paulo post Burrhus et Seneca, et
Anicetus, et alii.</I>

<P>
<BLOCKQUOTE><BLOCKQUOTE><P>NERO sed quid hoc? moestus Paris <BR>
ingreditur, animo saepe iucundus meo. <BR>
an tragica nobis fabula paratur, Pari? <BR>
Hecubamne recitas? an refers Helenam mihi? &nbsp;&nbsp;&nbsp;&nbsp;<B><FONT SIZE=2>1480</FONT></B><BR>
neutram habitus, illam vultus, hanc animus refert.<BR>
quid est quod horres? quicquid est, effer, Pari. 

<P>PAR. est tragica, at ut sit fabula optandum: nec est<BR>
Hecuba vel Helena, quae sua queratur mala:<BR>
sed est Agave, Althaea, Medoea aut magis  &nbsp;&nbsp;&nbsp;&nbsp;<B><FONT SIZE=2>1485</FONT></B><BR>
mala, si sit ulla, qua suis quaerat mala.<BR>
o monstra matrum: o quae feras vincant feras.

<P>NERO Odrysia Romae mensa num struitur? quid est? 

<P>PAR. scelus paratur Thracio maius.

<P>NERO quid est?

<P>PAR. quod lingua refugit, animus horrescit.

<P>NERO quid est? &nbsp;&nbsp;&nbsp;&nbsp;<B><FONT SIZE=2>1490</FONT></B>

<P>plus dubia torquent, brevia dubitantem levant. <BR>
proloquere.

<P>PAR. mater . . .

<P>NERO quae? quid?

<P>PAR.  heu mater tua . . .

<P>NERO quid illa? caesum forte flet fratrem.

<P>PAR. parum est.

<P>NERO quid ergo? laesum Claudium evulgat. 

<P>PAR. parum est.

<P>NERO quid tandem? avara est, arrogans, meretrix.

<P>PAR. parum est. &nbsp;&nbsp;&nbsp;&nbsp;<B><FONT SIZE=2>1495</FONT></B>

<P>audita, vetera non refrico.

<P>NERO maius quid est?

<P>PAR. illa, illa Plautum destinat thalamo suo <BR>
tuoque solio.

<P>NERO quem mihi Plautum
refers?<BR>
Rubelliumne?

<P>PAR. dicere rebellem potes.<BR>
cui mater affert partilem ab Augusto gradum.  &nbsp;&nbsp;&nbsp;&nbsp;<B><FONT SIZE=2>1500</FONT></B>

<P>NERO quis sceleris index, ede.

<P>
PAR. Calvisio scelus<BR>
prodit socia Syllana, Calvisius statim<BR>
narrat Atimeto, narrat Atimetus mihi:<BR>
ego conticere nolui infandum nefas.

<P>POP. haec mater? haec Augusta? sic ornat suos? &nbsp;&nbsp;&nbsp;&nbsp;<B><FONT SIZE=2>1505</FONT></B><BR>
sic amat? an odit? o novercalem feram:<BR>
o foeminarum opprobrium, dirum ambitum.<BR>
sic cuncta regno posthabet? natum quoque?<BR>
ad regna scandit per necem? nati quoque?<BR>
quid expavcescis, mi Nero? natum exue &nbsp;&nbsp;&nbsp;&nbsp;<B><FONT SIZE=2>1510</FONT></B><BR>
matrem exuenti: Caesarem infensum sciat,<BR>
quae natum amantem nescit: exemplum dedit;<BR>
sequere: periclum sit sequi; audentem praei. <BR>
mala cum minantur, qui sapit, primus ferit.<BR>
premere scelestam per scelus non est scelus. &nbsp;&nbsp;&nbsp;&nbsp;<B><FONT SIZE=2>1515</FONT></B>

<P>NERO monstrosa mater, sceptra tam misere sitis?<BR>
(sitis illa miseri Tantali vincat sitim) <BR>
leve credis illa ferre et auferre ut lubet? <BR>
sic me docebas? sic teneo? sic me tenes?<BR>
est ferre labor; auferre sit plus quam labor. &nbsp;&nbsp;&nbsp;&nbsp;<B><FONT SIZE=2>1520</FONT></B><BR>
assequimur aegre; amittimus multo aegrius.<BR>
armant gerentem sceptra, quaerentem premunt.<BR>
vis posse nimium? non poteris id quod potes:<BR>
perdisque quod habes, quia petis quod non habes.<BR>
sed heu, fidelem sceptra quem praebent virum? &nbsp;&nbsp;&nbsp;&nbsp;<B><FONT SIZE=2>1525</FONT></B><BR>
quis opem, quis operam spondet aut praestat mihi?<BR>
dare dubitanti, Seneca, consilium soles:<BR>
inferre meritis, Burrhe, supplicium soles:<BR>
uterque matris impiae audistis scelus:<BR>
quid, Seneca, suades? Burrhe, quin plectis ream? &nbsp;&nbsp;&nbsp;&nbsp;<B><FONT SIZE=2>1530</FONT></B>

<P>
SEN. quid imperanti suadeam? non est locus <BR>
consilio, ubi animo facta respondent magis.<BR>
qui consul es, decerne: qui Caesar, iube.

<P>NERO at lentus audit Burrhus, et tacitus negat.

<P>BUR. nec nego, nec aio, nec quid incusem scio. &nbsp;&nbsp;&nbsp;&nbsp;<B><FONT SIZE=2>1535</FONT></B>

<P>NERO sic surdus audis crimina, et nescis ream?<BR>
sic obstupescens sis ream, et poenam negas?

<P>BUR. si rea.

<P>NERO quid hoc est? si rea? haec Burrhi fides? <BR>
scilicet ab illa praeposite reddis vices.<BR>
at faciet alius.

<P>BUR. quid fidem dubitas meam? &nbsp;&nbsp;&nbsp;&nbsp;<B><FONT SIZE=2>1540</FONT></B>

<P>NERO quia proditrici fida.

<P>BUR. sic matrem vocas?

<P>NERO sic seipsa monstrat.

<P> BUR.   monstra narrantur: sed est <BR>
defensionis cuique tribuendus locus,  <BR>
matri magis: nec actor accusans adest:<BR>
sed una vox unius inimica domo &nbsp;&nbsp;&nbsp;&nbsp;<B><FONT SIZE=2>1545</FONT></B><BR>
affertur; illam (visa si fas est loqui)<BR>
tenebrae refutant, nox vigil dapibus data.<BR>
cuncta propiora temere securis: tamen<BR>
si criminis convicta, promitto necem.<BR>
obiecta noscet, solvet, aut poenas luet.  &nbsp;&nbsp;&nbsp;&nbsp;<B><FONT SIZE=2>1550</FONT></B>

<P>NERO agite, ite, egregias innocens causas agat. <BR>
at dum illa vivet, vivet ut moriens Nero.</BLOCKQUOTE>
</BLOCKQUOTE>

<P><I>Exeunt ad Agrippinam Seneca, Burrhus, et caeteri, praeter
&lt;Neronem,&gt; Poppaeam et Anicetum.</I>

<BLOCKQUOTE><BLOCKQUOTE><P>POP. an sic abibit? sic refrigescis, Nero? <BR>
sic fluctuaris? sic Agrippinam tenes? <BR>
causam aget egregiam: scilicet nescit loqui. &nbsp;&nbsp;&nbsp;&nbsp;<B><FONT SIZE=2>1555</FONT></B><BR>
bona verba deesse pessimae menti putas?<BR>
amare fingit maxime, qui odit magis.<BR>
nec minuit animos crimen, accendit magis:<BR>
nec absoluta guadet, at dolet, et furit,<BR>
suspecta quod sit: si scelus contra moves, &nbsp;&nbsp;&nbsp;&nbsp;<B><FONT SIZE=2>1560</FONT></B><BR>
aut non movere praestat aut totus move;<BR>
sed tectus: odia aperta vindictae excidunt.<BR>
in ultionem incumbe: languentem impetum<BR>
recollige: modum in scelere rem stultam puta. <BR>
id ubi reponas: nisi facis, damnum feres. &nbsp;&nbsp;&nbsp;&nbsp;<B><FONT SIZE=2>1565</FONT></B>.<BR>
NERO incertus inter Caesarum et natum haero.<BR>
irata mens est Cesari, nato pia.<BR>
vindicta grata est Caesari, nato salus.<BR>
ira pietati cede: vindictae salus  <BR>
moderare: natus, Caesare expulso, redi. &nbsp;&nbsp;&nbsp;&nbsp;<B><FONT SIZE=2>1570</FONT></B>

<P>POP. quid, Caesar, haeres? impiae matri pius? <BR>
privata pietas: ira regnantem decet.<BR>
vindicta in illam tibi salus: illi salus<BR>
tibi poena: pietas peior est ira; ultio<BR>
salute potior: Caesar, ut par est, rege. &nbsp;&nbsp;&nbsp;&nbsp;<B><FONT SIZE=2>1575</FONT></B>

<P>NERO mea est . . . 
<P>POP. sua imo.

<P>NERO mater.

<P>POP. at mater mala.

<P>NERO nocere matri vel malae dirum nefas.

<P>POP. fas erit in illam, quae nefas nato struit.
<P>NERO sit . . .
<P>POP. immo ne sit.

<P>NERO sit rea.

<P>POP. et sceleris rea.

<P>NERO quae cura?

<P>POP. sceleri per scelera cura est brevis. &nbsp;&nbsp;&nbsp;&nbsp;<B><FONT SIZE=2>1580</FONT></B>
<P>NERO gravis.

<P>POP. auferenda.

<P>NERO quo modo?

<P>POP. quo non modo? <BR>
vi.

<P>NERO perge.

<P>POP.fraude.

<P>NERO perage.

<P>POP. vi, fraude.

<P>NERO .hoc age.

<P>insta.

<P>POP. veneno.

<P>NERO non placet.

<P>POP. ferro.

<P>NERO nec hoc.

<P>POP. quid ita?

<P>NERO veneno vix locus, ferro nefas.<BR>
venenum in epulis nemo det sorti, quia &nbsp;&nbsp;&nbsp;&nbsp;<B><FONT SIZE=2>1585</FONT></B><BR>
Britannici iam morte vulgatum nimis.<BR>
tentare famulos faeminae intentae arduum,  <BR>
quae sceleris usu callet insidiis fugam.<BR>
quin ipsa ter tentata praesumpsit prius<BR>
antidota.

<P>POP. contra Caesarem? hoc olim nefas. &nbsp;&nbsp;&nbsp;&nbsp;<B><FONT SIZE=2>1590</FONT></B>

<P> NERO nec esse ferrum poterit occultum: nec est<BR>
tanto facinori, iussa quin renuat mea,<BR>
delectus aliquis. heu mihi tantos metus<BR>
quis minuet? opera praemium dignum feret.

<P>ANIC. oblata quamvis opera vix placeat satis, &nbsp;&nbsp;&nbsp;&nbsp;<B><FONT SIZE=2>1595</FONT></B><BR>
et consulenti consilia damnum creent,<BR>
quae fraudem in ipsam Caesaris matrem struant: <BR>
cum tamen agatur tua salus, Caesar, salus<BR>
mea negligatur: offero et mentem et manum; <BR>
manus exequetur, mens adinveniet dolum, &nbsp;&nbsp;&nbsp;&nbsp;<B><FONT SIZE=2>1600</FONT></B><BR>
quo nesciens tollatur, et certo, et cito.

<P>NERO vincis, Anicete, si facis quod iam facis,  <BR>
me poedagogus dignus, et vindex meus.<BR>
quo me bearis, effer interitus modum.

<P>ANIC. navem in theatro vidimus mediis aquis  &nbsp;&nbsp;&nbsp;&nbsp;<B><FONT SIZE=2>1605</FONT></B><BR>
per se solutam, belluas pugnae feras<BR>
evomere, et illam denuo emissis feris<BR>
redintegratam: talis effingi potest,<BR>
ut dissoluta parte navigii affabre.<BR>
huc evocatam matrem, et advectam mari, &nbsp;&nbsp;&nbsp;&nbsp;<B><FONT SIZE=2>1610</FONT></B><BR>
laxata subito machina inopinam vomat, <BR>
aut lapsa moles machinae incautam premat.<BR>
fortuita nullo, quam mari, obveniunt loco.<BR>
quam navigare, nil magis sorti obiacet:<BR>
tam parva res distinguit a vita necem. &nbsp;&nbsp;&nbsp;&nbsp;<B><FONT SIZE=2>1615</FONT></B><BR>
quis igitur, illam si mare in praeceps trahit,<BR>
sic erit iniquus, tribuat ut sceleri, quod est<BR>
ventis et undis crimini (si quod putent<BR>
crimen) ferendum? quin trucidatae potes<BR>
et templum, et aras addere, et quicquid pium &nbsp;&nbsp;&nbsp;&nbsp;<B><FONT SIZE=2>1620</FONT></B><BR>
probare poterit, ficta si pietas placet.

<P>NERO placet, Anicete: nec mora, effectum dabo.
</BLOCKQUOTE></BLOCKQUOTE>

<P>
<HR>


<P><CENTER> Actus III, scena 4 </CENTER>

<P><CENTER>AGRIPPINA, BURRHUS, SENECA, ACERONIA, ALII</CENTER>

<P> 
<BLOCKQUOTE><BLOCKQUOTE><P>BUR. Augusta, crimen, teque qui faciant
ream, <BR>
exposui. utrumque dilue, aut letho lue. 

<P>AGRIP. Syllana nempe sterilis affectus pios &nbsp;&nbsp;&nbsp;&nbsp;<B><FONT SIZE=2>1625</FONT></B><BR>
nescit parentum: non enim natos parens,<BR>
ut scorta meretrix, mutat: exesis bonis<BR>
Calvisius operam, deferens nomen meum,<BR>
anui rependit ultimam, non optimam.<BR>
mihi parricidae an ergo subeunda est nota, &nbsp;&nbsp;&nbsp;&nbsp;<B><FONT SIZE=2>1630</FONT></B><BR>
notitia danda Caesari? o dirum nefas.  <BR>
odiis Domitiae gratias summas agam,  <BR>
mecum in Neronem (lucta si mecum placet)<BR>
si amore certet, certet officiis meum.<BR>
nunc concubino turpis Atimeto, et procax &nbsp;&nbsp;&nbsp;&nbsp;<B><FONT SIZE=2>1635</FONT></B><BR>
Paride histrione, fabulas scenae parat.<BR>
at illa Baiis lauta piscinas colit,<BR>
adoptiones quando consiliis meis,<BR>
proconsulatus, consulis lecti decus,<BR>
reliqua parantur, quae meo imperium parent. &nbsp;&nbsp;&nbsp;&nbsp;<B><FONT SIZE=2>1640</FONT></B><BR>
nempe ut sit aliquis (sed quis est?) qui mi arguat,<BR>
tentasse in urbe milites, laesam fidem<BR>
provinciarum fraude minuisse, ad scelus<BR>
traxisse servos, adde libertos dolo.<BR>
Britannico regnante regnassem utique;  &nbsp;&nbsp;&nbsp;&nbsp;<B><FONT SIZE=2>1645</FONT></B><BR>
vivere negatur, num Nero vivit meus?<BR>
si Plautus, aut quis alius imperium ferat,<BR>
mihi deerit actor scilicet, qui non mihi<BR>
incauta verba, at crimina obiiciat, quibus<BR>
solvi parens delata, nisi nato, nequit. &nbsp;&nbsp;&nbsp;&nbsp;<B><FONT SIZE=2>1650</FONT></B><BR>
nec dubito solvar: nam scelus quantum forem,<BR>
non absoluta! nec nefas nullum puto, <BR>
esse dubitatum de fide matris: sed hoc<BR>
nec ferre potero, nec pius Caesar feret.<BR>
sed si ferendum, quid querat? quid non querat? &nbsp;&nbsp;&nbsp;&nbsp;<B><FONT SIZE=2>1655</FONT></B><BR>
de me querendum, digna quod viderar, Nero<BR>
quam suspicetur, mancipia peragant ream.<BR>
o turpe fatum, factum abhorrendum, impium.

<P> SEN. Augusta, multum causa nos movit tua: <BR>
magis in Neronem nos fides laesum movet. &nbsp;&nbsp;&nbsp;&nbsp;<B><FONT SIZE=2>1660</FONT></B><BR>
solare tu te, spiritus magnos doma:  <BR>
utinam innocentem solvere, audire ut licet,<BR>
nobis liceret; quod licet, miseret tui.<BR>
satis ista nobis; Caesari hinc fiat satis.

<P>AGRIP. quam misera, cuius miseret! o quam sum rea,&nbsp;&nbsp;&nbsp;&nbsp;<B><FONT SIZE=2>1665</FONT></B><BR>
quae nequeo solvi! miseret? invidiae fui.  <BR>
non solvor? at eram mortis et vitae arbitra.<BR>
heu quo cecidimus? Caesar adeundus: placet.<BR>
aequus parenti filius iudex erit.<BR>
videamus, an me qui videt faciat ream. &nbsp;&nbsp;&nbsp;&nbsp;<B><FONT SIZE=2>1670</FONT></B><BR>
adeamus.

<P>BUR.  imo en obviam Caesar venit.</BLOCKQUOTE>
</BLOCKQUOTE>

<P><I>Intrat Nero.</I>

<BLOCKQUOTE><BLOCKQUOTE><P>
AGRIP. arguor inique, mi Nero, falso arguor. <BR>
Augustam inique criminis scorta arguunt:  <BR>
matrem innocentem criminis falso arguunt.<BR>
quod crimen autem? laesa maiestas tua. &nbsp;&nbsp;&nbsp;&nbsp;<B><FONT SIZE=2>1675</FONT></B><BR>
imo instituta et aucta maiestas tua.<BR>
quid multa? mater ipsa (nisi crimen putes<BR>
matrem esse) crimen diluit, purgat ream.<BR>
in matre amorem crede, pietatem, fidem:<BR>
nec meritus aliud, aliud a me cur times? &nbsp;&nbsp;&nbsp;&nbsp;<B><FONT SIZE=2>1680</FONT></B><BR>
timeas ab illis potius, et timeas mihi.<BR>
me ausi petere, te matre sublata petent:<BR>
ergone dextra qui tenes fulmen Iovis,  <BR>
Phoebi sagittas, probra scortorum, probra <BR>
Tantalidos in me, me tuam matrem, vides, &nbsp;&nbsp;&nbsp;&nbsp;<B><FONT SIZE=2>1685</FONT></B><BR>
et pateris? audis crimen, et credis nefas?

<P>NERO nec credo, mater, probra nec patiar tua.  <BR>
te deferentes, quicquid intuleris, ferent:<BR>
Syllana in oras exul amotas eat,  <BR>
Calvisius exul, exul Atimetus: mihi &nbsp;&nbsp;&nbsp;&nbsp;<B><FONT SIZE=2>1690</FONT></B><BR>
Paridem remitte: quin tuis, quicquid lubet,<BR>
decerne honoris: nil nego quod tu velis.<BR>
ferenda matris ira, placandus tumor.  <BR>
pietas colatur, ira ponatur, tumor  <BR>
exterminetur: amor odia, fraudem fides, &nbsp;&nbsp;&nbsp;&nbsp;<B><FONT SIZE=2>1695</FONT></B><BR>
gratia tumorem pellat: amplexus mihi<BR>
da, mater, arctos. sic aduniri decet  <BR>
natum parenti, sic manum manui dare,<BR>
sic labra labris figere: quid horres, parens? 

<P> AGRIP. timeo.

<P>NERO quid? an me?

<P>AGRIP. mihi potius.

<P>NERO et quid tibi? &nbsp;&nbsp;&nbsp;&nbsp;<B><FONT SIZE=2>1700</FONT></B>

<P>AGRIP. indigna ne sim tam bono nato parens.<BR>
haec tua nocentem, quae innocens, pietas facit.

<P>NERO id quam te amarim si scias, dicas magis.<BR>
quin nunquam amavi ut nunc amo: quid horres, parens?

<P>AGRIP. quam cupio verbis credere, et timeo tamen! &nbsp;&nbsp;&nbsp;&nbsp;<B><FONT SIZE=2>1705</FONT></B><BR>
quod cupio credo facile, quod timeo, magis.

<P>NERO semper perire qui timet, semper perit. <BR>
qui credit auget, qui timet minuit fidem.<BR>
nec cuncta temnas, cuncta nec timeas velim.

<P>AGRIP. qui scit timere dubia, scit tuto ingredi. &nbsp;&nbsp;&nbsp;&nbsp;<B><FONT SIZE=2>1710</FONT></B><BR>
citius periclum non opinantem premit.<BR>
premitur celerius nemo, quam qui nil timet.<BR>
calamitatis est seges securitas.

<P>NERO hic tuta videas omnia, hic dubium nihil. <BR>
times timenda; quae struis, metuis mala.  &nbsp;&nbsp;&nbsp;&nbsp;<B><FONT SIZE=2>1715</FONT></B><BR>
conscia scelesti mens inhorrescit scelus. <BR>
quin potius ego te timeo, quam tu me times?

<P>AGRIP. quia plus obesse poteris.

<P>NERO .at cupio minus.

<P>AGRIP. tu sceptra geris.

<P> NERO  at illa partiri placet.
 

<P>AGRIP. cui?

<P>NERO tibi.

<P>AGRIP. iocaris.

<P>NERO serio.

<P>AGRIP. .cur hoc?

<P>NERO  lubet. &nbsp;&nbsp;&nbsp;&nbsp;<B><FONT SIZE=2>1720</FONT></B>

<P>AGRIP. o spem mulierum credulam! an dixit satis? <BR>
nolle simulandum: non feret soles duos<BR>
coelum, nec orbis Caesares.

<P>NERO lunam feret<BR>
coelum, orbis unam Caesaris matrem feret.<BR>
petere libuerit, mox feres quicquid petes.  &nbsp;&nbsp;&nbsp;&nbsp;<B><FONT SIZE=2>1725</FONT></B><BR>
petere recusas. at feres quod non petes.  

<P>AGRIP. me mitte, solus impera.

<P>NERO  tu una impera:

<P>scis imperare: nisi comes mecum imperes,<BR>
nolo imperare.

<P>AGRIP. non deero, si sic placet.


<P>NERO mecum ergo ad epulas naviga instructas: diem &nbsp;&nbsp;&nbsp;&nbsp;<B><FONT SIZE=2>1730</FONT></B> <BR>
celebremus istum, mihi triumphalem.

<P>AGRIP. sequor.<BR>
haec mihi tibique Iupiter servet bona.</BLOCKQUOTE></BLOCKQUOTE>

<P>
<HR>


<BLOCKQUOTE><BLOCKQUOTE><P><CENTER> Actus III,
scena 5 </CENTER>

<P><CENTER>NUNCIUS PUER</CENTER></BLOCKQUOTE></BLOCKQUOTE>

<P>
<BLOCKQUOTE><BLOCKQUOTE><BLOCKQUOTE>
<P>omine fausto, <BR>
tempore festo,  <BR>
pectore laeto,  &nbsp;&nbsp;&nbsp;&nbsp;<B><FONT SIZE=2>1735</FONT></B><BR>
ore repleto,<BR>
laeta cantantur.<BR>
nil nisi laetum

<P>laeta requirunt<BR>
facta Neronis,&nbsp;&nbsp;&nbsp;&nbsp;<B><FONT SIZE=2>1740</FONT></B><BR>
fata parentis. <BR>
non magis olim<BR>
filia Nerei  <BR>
lauta maritum<BR>
cepit, et altos &nbsp;&nbsp;&nbsp;&nbsp;<B><FONT SIZE=2>1745</FONT></B><BR>
aequore divos<BR>
nectare dulci <BR>
ambrosiaque:<BR>
quam Nero matrem<BR>
et dape lauta &nbsp;&nbsp;&nbsp;&nbsp;<B><FONT SIZE=2>1750</FONT></B><BR>
fronteque laeta <BR>
menteque grata;<BR>
si bona mentis<BR>
frons bene prodat,<BR>
ni male frontem &nbsp;&nbsp;&nbsp;&nbsp;<B><FONT SIZE=2>1755</FONT></B><BR>
mens mala perdat.<BR>
gemma coruscans,<BR>
purpura fulgens,<BR>
culta supellex,<BR>
aurea vestis,  &nbsp;&nbsp;&nbsp;&nbsp;<B><FONT SIZE=2>1760</FONT></B><BR>
aurea vasa,<BR>
aurea cuncta,<BR>
faedera pacis.  <BR>
mater amoris<BR>
pignora nato &nbsp;&nbsp;&nbsp;&nbsp;<B><FONT SIZE=2>1765</FONT></B><BR>
oscula figit.  <BR>
natus amantum<BR>
faedera matri<BR>
oscula firmat.<BR>
dulcia figit, &nbsp;&nbsp;&nbsp;&nbsp;<B><FONT SIZE=2>1770</FONT></B><BR>
dulcior ipsa. <><BR>
grataque firmat<BR>
gratior ipse.<BR>
ira procellas<BR>
movit atroces: &nbsp;&nbsp;&nbsp;&nbsp;<B><FONT SIZE=2>1775</FONT></B><BR>
gratia nubes<BR>
dispulit atras.<BR>
quam male celant<BR>
nubila solem!  quam bene cedunt &nbsp;&nbsp;&nbsp;&nbsp;<B><FONT SIZE=2>1780</FONT></B><BR>
nubila soli!<BR>
gestiat orbis,<BR>
litibus orbus:<BR>
pax tenet urbes.<BR>
pax data clauso &nbsp;&nbsp;&nbsp;&nbsp;<B><FONT SIZE=2>1785</FONT></B><BR>
duplice Iano.<BR>
quin licet ergo,<BR>
quin decet imo<BR>
vivere laetos<BR>
Caesare laeto? &nbsp;&nbsp;&nbsp;&nbsp;<B><FONT SIZE=2>1790</FONT></B><BR>
quin libet ergo,<BR>
quin iuvat imo<BR>
flore recenti, <BR>
more decenti<BR>
cingere crines? &nbsp;&nbsp;&nbsp;&nbsp;<B><FONT SIZE=2>1795</FONT></B><BR>
festa Minervae<BR>
nunc celebrantur:<BR>
Pallada doctam <BR>
carmina laudent:<BR>
Pallada dulcem &nbsp;&nbsp;&nbsp;&nbsp;<B><FONT SIZE=2>1800</FONT></B><BR>
tibia ludat.<BR>
haec bona nobis<BR>
protege, Pallas.</BLOCKQUOTE></BLOCKQUOTE></BLOCKQUOTE>

<P><I>Hic terrent Furiae.</I>

<BLOCKQUOTE><BLOCKQUOTE><BLOCKQUOTE><P>laeta sed eheu<I><BR>
</I>quis mihi terror &nbsp;&nbsp;&nbsp;&nbsp;<B><FONT SIZE=2>1805</FONT></B><I><BR>
</I>pectora turbat? <I><BR>
</I>fallor? an umbras,<I><BR>
</I>si tamen umbras,<I><BR>
</I>cerno furentes, <B> </B><I><BR>
</I>horreo visas? &nbsp;&nbsp;&nbsp;&nbsp;<B><FONT SIZE=2>1810</FONT></B><I><BR>
</I>haec mala nobis<I><BR>
</I>pelle, Minerva.<BR>
</BLOCKQUOTE></BLOCKQUOTE></BLOCKQUOTE>

<P><I>Territus exit.</I>

<P><I>
<HR>
</I>

<P><CENTER><I> </I>Actus III, scena 6 </CENTER>

<P><CENTER>AGRIPPINA, NERO, ANICETUS, CREPEREIUS, ACERONIA, ALII
</CENTER>

<P> 
<BLOCKQUOTE><BLOCKQUOTE><P>NERO Augusta mater, dulcis o mater mea,
<BR>
numen secundum Caesaris, nati salus, <BR>
quia vis abire (vis mihi haec), mater, vale. &nbsp;&nbsp;&nbsp;&nbsp;<B><FONT SIZE=2>1815</FONT></B><BR>
valeto, mater, et mea causa vale:<BR>
cura salutem tu tuam. causa tua<BR>
ego vivo, regno. sed mihi, mater, prius  <BR>
exosculandam da manum dulcem; prius<BR>
figam labellis oscula: o quantum placent!  &nbsp;&nbsp;&nbsp;&nbsp;<B><FONT SIZE=2>1820</FONT></B><BR>
et his ocellis oscula: o quam me iuvant! <BR>
et his papillis osculum: o saeve osculum,<BR>
divellor aegre: explere non potero tuo<BR>
aspectu amorem: quin manes? cur me fugis?<BR>
quia vis abire (vis mihi haec), mater, vale. <B> </B> &nbsp;&nbsp;&nbsp;&nbsp;<B><FONT SIZE=2>1825</FONT></B><BR>
ornata navis te manet. scopulis tua  <BR>
illisa, fracta est, nostra te navis manet.<BR>
Anicetum itineris cape ducem. mater, vale.  <BR>


<P>AGRIP. valere toties qui iubes, Caesar, vale, <BR>
valere semper dignus, in matrem pius &nbsp;&nbsp;&nbsp;&nbsp;<B><FONT SIZE=2>1830</FONT></B><BR>
si pergis esse: semper ut valeas precor.<BR>
recidiva ne nos febris affligat, vide:<BR>
ne nova procella obumbret hunc solem, cave.
<BR>
tam magna tutam gratia at timidam facit
<BR>
tam inusitata: firma sit: Caesar, vale.  &nbsp;&nbsp;&nbsp;&nbsp;<B><FONT SIZE=2>1835</FONT></B></BLOCKQUOTE>
</BLOCKQUOTE>

<P><I>Exeunt omnes praeter Neronem.</I>

<BLOCKQUOTE><BLOCKQUOTE><P>
NERO vale supremum: si
id parum, aeternum vale.  <BR>
"recidiva ne nos febris affligat,peri.<BR>
"ne nova procella obumbret," haec mersam obruat. <BR>
impellat Eurum Zephyrus, et Boream Notus:
<BR>
Zephyrum repellat Eurus, et Boreas Notum. &nbsp;&nbsp;&nbsp;&nbsp;<B><FONT SIZE=2>1840</FONT></B><BR>
ventum aestus, aestum ventus exagitet <BR>
montes aquarum ad sydera elatam vehant:
<BR>
valles aquarum ad Tartara revectam trahant.
<BR>
undam unda superet, fluctus in fluctum ruat.<BR>
mare fundat imbres, augeant imbres mare. &nbsp;&nbsp;&nbsp;&nbsp;<B><FONT SIZE=2>1845</FONT></B><BR>
mare turbo volvat, turbinem glomeret mare.<BR>
ut maria caeli, maria quasi caeli intonent.<BR>
ratim scopulis elidat, et scopulum ratis.<BR>
vomat onerantem puppis, et pontus voret.<BR>
pontumque puppis, pontus et puppim voret. &nbsp;&nbsp;&nbsp;&nbsp;<B><FONT SIZE=2>1850</FONT></B><BR>
sed cur refulgent astra? cur luna emicat<BR>
astra, invidetis? luna, inhorrescis scelus?<BR>
quin fugitis, astra? luna, quin condis caput?<BR>
sol in nepotum nece retrocessit: necem  <BR>
fert luna matris, nec fugit? facinus lubet &nbsp;&nbsp;&nbsp;&nbsp;<B><FONT SIZE=2>1855</FONT></B><BR>
detegere? sic est; aspicere facinus lubet.<BR>
age, detegatur facinus: at fiat prius.<BR>
modo fiat, astra, luna spectate ut lubet.<BR>
nocte duplicata nunc opus: tenebras velim,<BR>
color ut sit unus omnium, aut nullus color.
&nbsp;&nbsp;&nbsp;&nbsp;<B><FONT SIZE=2>1860</FONT></B><BR>
sed luce fiat modo nefas, lucem fero.  <BR>
cur conticescunt turbines, undae stupent?
<BR>
servatis illam? an crimen arguitis meum?<BR>
male audientes turbines, undae invidae.<BR>
ut illa pereat, arguite crimen meum. &nbsp;&nbsp;&nbsp;&nbsp;<B><FONT SIZE=2>1865</FONT></B><BR>
agite, scelus convincite, at vincat scelus.<BR>
eripite caelum, effundite infestum mare: <BR>
miscete terris Tartara, et caelum mari. <BR>
quid astra, lunam, turbines, undas voco<BR>
surda invocanti, saeva si nullus voces? &nbsp;&nbsp;&nbsp;&nbsp;<B><FONT SIZE=2>1870</FONT></B><BR>
Anicete, tota et sola spes in te sita:  <BR>
si perdis illam, vivo; nisi perdis, cado.<BR>
praeoccupare scelus adhortatur salus:  <BR>
et male cohaerent matris et nati salus.<BR>
Anicete, me tuere, nec tardes opem.   &nbsp;&nbsp;&nbsp;&nbsp;<B><FONT SIZE=2>1875</FONT></B><BR>
veni salutis nuncius, vindex metus,<BR>
faelicitatis author. optatus venit,<BR>
sed heu me anhelans, tristis, attonitus venit.<BR>
</BLOCKQUOTE></BLOCKQUOTE>

<P><I>Intrat Anicetus.</I>

<BLOCKQUOTE><BLOCKQUOTE><P>
Anicete, an actum?

<P>ANIC. nec nihil, nec quod velim.

<P>NERO de me vel illa?

<P>ANIC. neutro.

<P>NERO at est medium nihil.  &nbsp;&nbsp;&nbsp;&nbsp;<B><FONT SIZE=2>1880</FONT></B>

<P>ANIC. at nunc.

<P>NERO quid at nunc?

<P>ANIC. nunc nec est actum satis, <BR>
nec nil.

<P>NERO quid actum?

<P>ANIC. si sinas, dicam.

<P>NERO sino.  

<P> ANIC. ut cepit illam, quae vehat captam, ratis, <BR>
vomatque vectam, nauta non nectit moras,
<BR>
portum relinquit iussus: et placidum mare, &nbsp;&nbsp;&nbsp;&nbsp;<B><FONT SIZE=2>1885</FONT></B><BR>
et aura amica, et astra se praebent duces.<BR>
tenebrae, procellae, turbines placeant magis.<BR>
sed acta puppis caerulum sulcat salum:<BR>
pulsata remis aemulis resonant freta:<BR>
remi simul lentati, et adducti simul &nbsp;&nbsp;&nbsp;&nbsp;<B><FONT SIZE=2>1890</FONT></B><BR>
proram movent, auram iuvant, dirimunt mare.<BR>
hinc plena Baccho mater, auro, ostro cubat;
<BR>
sedet ad cubantis Polla reclivis pedes.<BR>
Creperius inde prope gubernantem stetit.<BR>
Polla recubanti memorat, et memorat lubens, &nbsp;&nbsp;&nbsp;&nbsp;<B><FONT SIZE=2>1895</FONT></B><BR>
offensionis et simultatis tuae<BR>
paeniteat ut te, gratiam amissam prius<BR>
recuperatam matris, imo auctam magis.<BR>
haec dum illa memorat, fertur et in altum ratis,<BR>
signum do: plumbo grave loci tectum ruit. &nbsp;&nbsp;&nbsp;&nbsp;<B><FONT SIZE=2>1900</FONT></B><BR>
Crepereius onere pressus exanimis cadit:<BR>
paries validior tecti Agrippinam tegit<BR>
Pollamque, nec mox solvitur iussu ratis.<BR>
omnes agunt. agenda non omnes sciunt:<BR>
gravem scienti nesciens affert moram. &nbsp;&nbsp;&nbsp;&nbsp;<B><FONT SIZE=2>1905</FONT></B><BR>
Augusta vestes scindit et lacerat comas.<BR>
rigat ora fletu, voce conclamat deos; <BR>
victa incitatis iam malis, ira furens,<BR>
mare cum videret, et nihil praeter mare,<BR>
cum nulla spes salutis, has voces dedit.&nbsp;&nbsp;&nbsp;&nbsp;<B><FONT SIZE=2>1910</FONT></B><BR>
"pro dote tanta praemia haec reddis mihi? <BR>
hac puppe (fateor) digna, qua peperi scelus,<BR>
lucem, locumque Caesaris demens dedi.<BR>
Acheronte vultus exere, o coniux, tuos,<BR>
satiare paenis, si meas sitias, meis. &nbsp;&nbsp;&nbsp;&nbsp;<B><FONT SIZE=2>1915</FONT></B><BR>
ego miserande causa tibi saevae necis:<BR>
ego author, heu me, funeris nato tuo.<BR>
ecce ecce manes ad tuos (merui) feror<BR>
inhumata, et undis obruta profundi maris."


<P> NERO cygnaea nempe cantio, ut placide sonat! &nbsp;&nbsp;&nbsp;&nbsp;<B><FONT SIZE=2>1920</FONT></B>

<P>ANIC. remigibus inde visum, ut in laevum latus<BR>
inclinet, et mergatur inclinans ratis.<BR>
nec promptus his ad subita consensus fuit;<BR>
aliique, contra qui renitantur, levem<BR>
dant iactum in undas faeminis: tandem ratis &nbsp;&nbsp;&nbsp;&nbsp;<B><FONT SIZE=2>1925</FONT></B><BR>
pressa resoluto robore dehiscit, mare<BR>
sorbet. ululatus tollitur, planctus sonat<BR>
faemineus, oculos dira mors trepidos ferit.<BR>
sibi quisque qaerit lethi inundantis fugam.<BR>
tabulae ille nudus haeret, et fluctus secat: &nbsp;&nbsp;&nbsp;&nbsp;<B><FONT SIZE=2>1930</FONT></B><BR>
hic derelicta littora natando petit.<BR>
multos profundo fata demergunt salo.<BR>
peritura Polla sese Agrippinam vocat,<BR>
et subveniri principis matri rogat.<BR>
credimus, et illam, ut tela suppeditat locus, &nbsp;&nbsp;&nbsp;&nbsp;<FONT SIZE=2><B>1935</B></FONT><BR>
remis subigimus, tradimus conto neci:<BR>
"Augusta," dixit, reliqua mare morsque amputat. 

<P>NERO laudo, sed ipsam ut hauserit matrem mare <BR>
audire lubet: haec petitur a nobis fera. <BR>
Lybici leones non nisi in tauros ruunt. &nbsp;&nbsp;&nbsp;&nbsp;<B><FONT SIZE=2>1940</FONT></B><BR>
non aquila muscam, Caesar Augustam petit.

<P>ANIC. Augusta, in aliam quid sit admissum videns,<BR>
nil dubitat, in se quin sit intextus dolus.</BLOCKQUOTE>
</BLOCKQUOTE>

<P><I>Intrant Burrhus et Seneca.</I>

<BLOCKQUOTE><BLOCKQUOTE><P> 
nec scio, dolore seudolo potius tacet.  <BR>
tacita per umbras noctis in pelagus ruit: &nbsp;&nbsp;&nbsp;&nbsp;<B><FONT SIZE=2>1945</FONT></B><BR>
sed mox resurgit, pellit et palmis, metu<BR>
cogente, fata quae mari et telo imminent.<BR>
nec enatat quin laesa, quin caesa est prope.<BR>
nam remus humerum vulnere afflixit gravi:<BR>
nec laesa sic est, quin reluctando enatet. &nbsp;&nbsp;&nbsp;&nbsp;<B><FONT SIZE=2>1950</FONT></B><BR>
nam morte spreta mansit in multis fides,<BR>
qui ferre dominae viribus fractis opem<BR>
audent et optant, manibus et tremulis levant:<BR>
brachia trahentem lenta clamore excitant:<BR>
dum rumpit undas pectore, occursu obvio &nbsp;&nbsp;&nbsp;&nbsp;<B><FONT SIZE=2>1955</FONT></B><BR>
lembunculorum vecta Lucrinum in lacum,  <BR>
tandemque villae incolumis infertur suae.

<P>NERO evasit igitur? siccine? effugit fera?
<BR>
quid restat? aderit, aderit horrendum fremens<BR>
tygris excitata telo aberranti, rotans &nbsp;&nbsp;&nbsp;&nbsp;<B><FONT SIZE=2>1960</FONT></B><BR>
oculos furentes, ore truculento minax:  <BR>
cui nihil avaram, nisi cruor, saturet famem:<BR>
nec cruor hiantem, nisi meus, sedet sitim.
<BR>
videre videor, quin video vultum trucem:
<BR>
perire videor, et pereo saeva manu.  &nbsp;&nbsp;&nbsp;&nbsp;<B><FONT SIZE=2>1965</FONT></B><BR>
testor supremos, infimos, medios deos,<BR>
aderit Erynnys propera vindictam ferens;<BR>
ad arma, ad arma servitia cogit sua,<BR>
ad arma, ad arma militem accendit suum.<BR>
nunc fera senatum, nunc ferox populum petit, &nbsp;&nbsp;&nbsp;&nbsp;<B><FONT SIZE=2>1970</FONT></B><BR>
caesos amicos narrat, ostendit suum<BR>
naufragium, et illud vulnus heu nimium leve.<BR>
sed quae mihi sibsidia nisi, Seneca, admones? <BR>
nisi, Burrhus, experectus auxilium admoves?  <BR>
quid statis? et ad hoc vos mea invitat salus.
&nbsp;&nbsp;&nbsp;&nbsp;<B><FONT SIZE=2>1975</FONT></B><BR>
est animus aliud consulere? non est locus:
<BR>
nil audio aliud: consulere non est opus:
<BR>
opus ope et opera quae necem matri ferat.<BR>
nisi praevenitur illa, perit illi Nero.<BR>
tu, Seneca, Burrhum, Burrhe, te Seneca aspicit,  &nbsp;&nbsp;&nbsp;&nbsp;<B><FONT SIZE=2>1980</FONT></B><BR>
an imperanda militi caedes rogat.

<P> BUR. praetorianos Caesarum obstrictos domus, <BR>
Germanicique sanctitas memores tenet,<BR>
ut nihil in eius posteros atrox parent.<BR>
promissa melius praestet Anicetus sua. &nbsp;&nbsp;&nbsp;&nbsp;<B><FONT SIZE=2>1985</FONT></B>

<P>ANIC. praestabo: sceleris summa mandetur mihi:<BR>
nihil morabor; cuncta quod saecla horreant,<BR>
sed nulla taceant, quod solum et caelum tremant,<BR>
quod erubescat author, Eumenides gemant,<BR>
id fiet, a me fiet, et pro te nefas. &nbsp;&nbsp;&nbsp;&nbsp;<B><FONT SIZE=2>1990</FONT></B>

<P>NERO nunc imperare incipio, nunc vere impero:<BR>
hic sceptra firmat, hic dat imperium dies.
<BR>
libertus author muneris tanti mihi;  <BR>
libertus author funeris matri meae.  <BR>
Anicite, properes, eligas comites tibi &nbsp;&nbsp;&nbsp;&nbsp;<B><FONT SIZE=2>1995</FONT></B><BR>
ad iussa promptos: perage mandata ocyus.

<P>ANIC. centurio classis, et trierarchus comes,<BR>
paucique nautae sint in auxiliis, volo.


<P>NERO aderunt: at hoc tu quod facis facias cito.</BLOCKQUOTE>
</BLOCKQUOTE>

<P><I>Exeunt Nero, Seneca, Burrhus.</I>

<BLOCKQUOTE><BLOCKQUOTE><P> ANIC. (<I>solus</I> )
Anicete, nunc ut advoces artes opus, &nbsp;&nbsp;&nbsp;&nbsp;<B><FONT SIZE=2>2000</FONT></B><BR>
aut potius animos: advocat hoc animos opus.<BR>
accingere anime, Caucasi rupes feras <BR>
inhospitalis indue, et ferrum triplex. <BR>
aures querelis obstrue, et menti metum<BR>
exclude, et oculos claude pietati impiae. &nbsp;&nbsp;&nbsp;&nbsp;<B><FONT SIZE=2>2005</FONT></B><BR>
impius habebor Caesari, Augustae pius.<BR>
aude aliquid, aliquid esse si cupias: age,<BR>
age, quod ut omnes improbent, Caesar probet.<BR>
malo ordieris magna, perficies bono:<BR>
scelerisque fructus, ut nihil credas scelus. &nbsp;&nbsp;&nbsp;&nbsp;<B><FONT SIZE=2>2010</FONT></B><BR>
scelus imperantis, si scelus: Caesar iubet:<BR>
obtemperandum: at filius Caesar: vide:<BR>
at et ille matri, et mater est illi gravis:<BR>
perge: at redibit gratia: at periit prius;<BR>
et pereat illa, gratiae ut pereat locus.&nbsp;&nbsp;&nbsp;&nbsp;<B><FONT SIZE=2>2015</FONT></B><BR>
at paenitebit: siste: respiscet: cave:  <BR>
ne se iubente vindicet caesam, time.<BR>
timeo hoc, et illud; sive ago, seu non ago,  <BR>
metus est untrinque; et Caesaris untrinque est metus;<BR>
si perago, ne mox oderit: si non ago, &nbsp;&nbsp;&nbsp;&nbsp;<B><FONT SIZE=2>2020</FONT></B><BR>
ne pereat, aut me perdat infidum sibi.<BR>
oderit inique facta quae fieri iubet:  <BR>
quin pollicetur praemium, nedum necem<BR>
interminatur: bona ferens, referam mala?<BR>
peribit ipse, nisi perit mater prius: &nbsp;&nbsp;&nbsp;&nbsp;<B><FONT SIZE=2>2025</FONT></B><BR>
nisi perit ille, aut illa, me periment; scelus <BR>
caeptum illa dicet, ille desertum arguet.<BR>
quid ago? Neroni illaesa servetur fides.<BR>
at nulla in illam mihi fides, odium vetus:<BR>
perge, e duobus perde quam metuis magis. &nbsp;&nbsp;&nbsp;&nbsp;<B><FONT SIZE=2>2030</FONT></B><BR>
metus futuros imminens vincat metus.<BR>
nunc nulla nobis via regrediendi patet:<BR>
nunc nulla mora consilia capiendi nova:<BR>
scelera sceleribus sint iter. periit pudor, <BR>
periitque pietas. qua iubet Caesar feror. &nbsp;&nbsp;&nbsp;&nbsp;<B><FONT SIZE=2>2035</FONT></B><BR>
quam rex iubet perire qui servat perit.<BR>
prius illa, et ille pereat: ego parcam mihi.
</BLOCKQUOTE>
</BLOCKQUOTE>

<P><I>Intrant Herculeus trierarcha, Oloaritus centurio, et pauci
nautae. </I> 

<BLOCKQUOTE><BLOCKQUOTE><P><
sed cum comitibus en
trierarchus venit.  <BR>
quae sint agenda nostis, o socii?  
<P>HERC.  nihil<BR>
sed agere, quicquid tu iubes, Caesar iubet. &nbsp;&nbsp;&nbsp;&nbsp;<B><FONT SIZE=2>2040</FONT></B>

<P>ANIC. et animus is est?

<P>HERC. per Iovem.

<P>ANIC. et sic stat fides?

<P>OLO. per Martem.

<P>ANIC. id agitis ergo?

<P>HERC.. per pelagi deos.

<P>ANIC. et quicquid?  

<P>OLO. et quodcunque.

<P>ANIC.  si caedem imperat?

<P>OLO. caedem patrabo.

<P>ANIC. si scelus?

<P>OLO. faciam scelus.

<P> ANIC. quid si parentem?

<P>HERC. quam?

<P>ANIC. .suam.

<P>HERC. quid si meam? &nbsp;&nbsp;&nbsp;&nbsp;<B><FONT SIZE=2>2045</FONT></B><BR>
iussus meam mactabo: quid si me iubet?<BR>
mactabo vel me: nisi facio, faciet Nero<BR>
ut fiat: at si facio, pensabit Nero.

<P>ANIC. nihil metuitis?

<P>OLO. Caesare excepto nihil.

<P>ANIC. ergo ibitis?

<P>OLO. pro Caesare in summum Iovem.


<P>ANIC. tales ministros esse Caesareos decet. &nbsp;&nbsp;&nbsp;&nbsp;<B><FONT SIZE=2>2050</FONT></B><BR>
bene est.</BLOCKQUOTE></BLOCKQUOTE>

<P><I>Intrat Agerinus.</I>

<BLOCKQUOTE><BLOCKQUOTE><P> sed ecce laetus Agerinusvenit.  <BR>
venit? quid affert? laetus? olfacio dolos.<BR>
nempe enatasse naufragam Augustam refert.<BR>
illa vereratrix quo fere interiit malum<BR>
nescire simulat: sola in insidiis salus &nbsp;&nbsp;&nbsp;&nbsp;<B><FONT SIZE=2>2055</FONT></B><BR>
nescire quod scis: callide. at nec sic fugis.<BR>
ego dum requiro quid novi portet, sicam <BR>
tecte aliquis illi proiiciat inter pedes.<BR>
hinc ordinemur criminis scenam novi.<BR>
Agerine, laetus quid venis? et quem petis?  &nbsp;&nbsp;&nbsp;&nbsp;<B><FONT SIZE=2>2060</FONT></B>

<P>AGER. libet esse laetum. quid tua? non te peto.

<P>ANIC. satis insolenter.

<P>AGER. imo sic soleo

<P>ANIC. placet: .<BR>
at convenire Caesarem, credo, libet.

<P>AGER. et convenire Caesarem, spero, licet.

<P>ANIC. licebit, ego si, quid feras, sciero prius. &nbsp;&nbsp;&nbsp;&nbsp;<B><FONT SIZE=2>2065</FONT></B>

<P>AGER. narranda dominis, an prius famuli sciant?

<P><I>Proiicitur sica.</I>

<P>ANIC. a matre nempe invisis.

<P>AGER. et visam licet.

<P>ANIC. at ille matrem inviset.

<P>AGER.  at non est opus.

<P>ANIC. est aegra.

<P>AGER. non est.

<P>ANIC. vulnere laborat.

<P>AGER. nec hoc.

<P> ANIC. naufraga. 

<P>AGER. nec illud.

<P>ANIC. ne nega.

<P>AGER. quid ni negem?&nbsp;&nbsp;&nbsp;&nbsp;<B><FONT SIZE=2>2070</FONT></B>

<P>ANIC. imo aliud affers.

<P>AGER. ut feram.

<P>ANIC. .sed non feres.

<P>AGER. imo.

<P>ANIC. imo taceas, perfide; teneris
reus.  <BR>
ecce ecce, socii, in Caesarem intentam sicam:<BR>
hoc hoc ministro mater (o matrem piam!)<BR>
usura, nato et principi exitium struit. &nbsp;&nbsp;&nbsp;&nbsp;<B><FONT SIZE=2>2075</FONT></B><BR>
vos deprehenso astringite infidas manus:<BR>
iniicite vincla.

<P>AGER. sic inauditus cadam?

<P>ANIC. quid verba spectem, facta cum damnent reum?<BR>
manifesta mens est et tua, et dominae tuae.<BR>
vis convenire Caesarem armatus sica. &nbsp;&nbsp;&nbsp;&nbsp;<B><FONT SIZE=2>2080</FONT></B><BR>
sed quid agebat? quid voluit ardor tuus?<BR>
non nisi Neronem, et solus et solum petis.<BR>
quid plura quaero? rapite vos hunc in crucem.<BR>
visemus hinc nos, sceleris infandi artifex <BR>
illa, illa quid agat, callida quid ultra paret, &nbsp;&nbsp;&nbsp;&nbsp;<B><FONT SIZE=2>2085</FONT></B><BR>
an deprehensam pudeat, et quid, si pudet,<BR>
factura, duret vivere, an malit mori.</BLOCKQUOTE></BLOCKQUOTE>

<P>
<HR>


<P><CENTER> Actus III, scena 7 </CENTER>

<P><I>Agrippina, in lecto vulnerata humero, cum una ancilla et
lucerna.</I>

<P> 
<BLOCKQUOTE><BLOCKQUOTE><P>AGRIP. Agerinus annon rediit? an nondumvenit? <BR>
quam misera res est, rebus in miseris, mora!<BR>
is dum moratur, spes moritur; urget meus &nbsp;&nbsp;&nbsp;&nbsp;<B><FONT SIZE=2>2090</FONT></B><BR>
factum putare, quod potest fieri, metus.<BR>
odia Neronis quid ferent? quid non ferent?<BR>
non ita meruimus: tamen an iniuste magis<BR>
laesit, quia odit? an, quod iniustum magis<BR>
quia laesit, odit? me sit odisse impium, &nbsp;&nbsp;&nbsp;&nbsp;<B><FONT SIZE=2>2095</FONT></B><BR>
laesisse magis: at odia sine fine aut modo, <BR>
sine fine scelus est, sine modo plusquam scelus.<BR>
at scelus in usu est; in scelere mirum est modus.<BR>
scelus est abyssus; fundus aut margo quis est?<BR>
ergo est utrinque, Iulia, cavendum: scelus   &nbsp;&nbsp;&nbsp;&nbsp;<B><FONT SIZE=2>2100</FONT></B><BR>
ne nescias, nec scire videaris tamen.<BR>
nescire, quid agat, non potes. nescis tamen.<BR>
est aliquid ultra forte: sed id ultra quid est?<BR>
nescio quid. aliquid: aliquid anne ultra potest? <BR>
potest; potensque faciet: o faciat prius, &nbsp;&nbsp;&nbsp;&nbsp;<B><FONT SIZE=2>2105</FONT></B><BR>
quam suspicari potero: suspicio est tamen:<BR>
quia nemo ab illo; quin nec Agerinus quidem.<BR>
quid ripa nunc deserta, quid strepitus volunt?<BR>
quid solitudo? indicia supremi mali? 
</BLOCKQUOTE></BLOCKQUOTE>

<P><I>Lucerna.</I>

<BLOCKQUOTE><BLOCKQUOTE><P>ecce, ecce lumen illud,
ut subito occidit,  &nbsp;&nbsp;&nbsp;&nbsp;<B><FONT SIZE=2>2110</FONT></B><BR>
subito refulsit: dii volunt sciri scelus,<BR>
noluntque sciri: nescio quid illos pudet</BLOCKQUOTE>
</BLOCKQUOTE>

<P><I>Ancilla.</I>

<BLOCKQUOTE><BLOCKQUOTE><P>ancilla, at una, restat: abitura est et
haec:<BR>
tu quoque misellam deseris? sed quid sonat<BR>
ianua refracta? quid rei? Augustae fores &nbsp;&nbsp;&nbsp;&nbsp;<B><FONT SIZE=2>2115</FONT></B><BR>
num sic refringi fas fuit? num sic Nero<BR>
iussit parentem visere? refotam satis<BR>
renuntiate; me gravi casu, deum<BR>
benignitate, Caesaris genio auspice,<BR>
salvam enatasse: non opus visat: magis &nbsp;&nbsp;&nbsp;&nbsp;<B><FONT SIZE=2>2120</FONT></B><BR>
opus est quiete.</BLOCKQUOTE></BLOCKQUOTE>

<P><I>Irrumpit Anicetus cum suis. </I>

<BLOCKQUOTE><BLOCKQUOTE><P> sed quid hoc? quorsum
minax,<BR>
Anicete, terres? num patraturus nefas? <BR>
non credo iussum a filio in matrem nefas.<BR>
non imperavit filius, matrem ut neces.<BR>
non iussus audes?</BLOCKQUOTE></BLOCKQUOTE>

<P><I>Herculei fustis.</I>

<BLOCKQUOTE><BLOCKQUOTE><P>quid triearchus mihi &nbsp;&nbsp;&nbsp;&nbsp;<B><FONT SIZE=2>2125</FONT></B><BR>
fuste minitatur? sic in Augustam decet?<BR>
Germanici sic filiam adoriri placet?</BLOCKQUOTE></BLOCKQUOTE>

<P><I>Oloariti ensis.</I>

<BLOCKQUOTE><BLOCKQUOTE><P>stricto ense feries, centurio? ventrem
feri: <BR>
condatur ensis utero in hoc: hic est tibi<BR>
fodiendus, hic est tale qui monstrum tulit. &nbsp;&nbsp;&nbsp;&nbsp;<B><FONT SIZE=2>2130</FONT></B><BR>
sic, si cadendum est, caedite, decenter cadam. ah.
</BLOCKQUOTE></BLOCKQUOTE>

<P><I>Occiditur, obductis velis.</I>

<P>
<HR>

<P><CENTER>Actus III, </CENTER>

<P><CENTER>NERO SOLUS</CENTER>

<P> 

<BLOCKQUOTE><BLOCKQUOTE><P>NERO quam dubius haeret animus! hinc spes, hinc metus:  <BR>
spes somniantis visio, gehenna est metus.<BR>
dum fluctuatur animus ancipiti vice  <BR>
nec vivo, nec sum mortuus; sed sum miser. &nbsp;&nbsp;&nbsp;&nbsp;<B><FONT SIZE=2>2135</FONT></B><BR>
miser ille, cui vacillat hinc spes, hinc metus.<BR>
si falsa spes eludit, illudor miser.<BR>
ut metuo misere, ne metus verus premat!<BR>
ut perio misere, nisi prius mater perit! <BR>
res, fateor, agitur magna: peragatur, precor.&nbsp;&nbsp;&nbsp;&nbsp;<B><FONT SIZE=2>2140</FONT></B><BR>
Anicite, perge, perage: te praesta virum:<BR>
me serva, et illam perde. nisi perdis, peris.<BR>
perimus ambo: tibi fides, regnum mihi<BR>
periit: utrique pestis utriusque imminet.<BR>
age, perge, perde, tunde, dilania, fodi,&nbsp;&nbsp;&nbsp;&nbsp;<B><FONT SIZE=2>2145</FONT></B><BR>
excinde matrem, Caesarem ut verum probes.<BR>
&Ntilde;An&#164;khte nomen, omen,invictum tene.  <BR>
at illa pollens gratia, nummis potens,<BR>
timore cauta, tuta famulorum fide,<BR>
olfaciet, antevertet, invertet dolos: &nbsp;&nbsp;&nbsp;&nbsp;<B><FONT SIZE=2>2150</FONT></B><BR>
invertet in me. evertet et mecum omnia.<BR>
annosa vulpes haud cito in laqueum cadet.<BR>
imo haec leaena, ut fugit insidias, struet.<BR>
artem arte, vim vi, scelere superabit scelus.<BR>
Pentheus Agaven pellet a Bacchi sacris? &nbsp;&nbsp;&nbsp;&nbsp;<B><FONT SIZE=2>2155</FONT></B><BR>
perimet Agave Penthea, ut Baccho sacrum.<BR>
ferire vel perire, sic una optio.<BR>
prior, Anicete, tu feri, et penitus feri.<BR>
nisi feriatur, nisi pereat, atrox fera<BR>
nos feriet, et perire sit nostra optio. &nbsp;&nbsp;&nbsp;&nbsp;<B><FONT SIZE=2>2160</FONT></B><BR>
ita ludit aut elidit, hinc spes, hinc metus.<BR>
acsi unda puppim nunc levet, sed nunc premat; <BR>
nunc salit in altum cor superbificum mihi,<BR>
nunc ponderosum mole subsidit gravi.<BR>
male habet utrinque: spe, metu, quam re magis.&nbsp;&nbsp;&nbsp;&nbsp;<B><FONT SIZE=2>2165</FONT></B><BR>
hic motus aliquid, spes aliud, aliud metus,<BR>
actum esse dicunt: quid sit haud dicunt tamen.<BR>
Anicite, spem tutare, rem praesta, metum  <BR>
discute: sed heu me, spes fugit, vincit metus.<BR>
quod spero, credo: quod metuo, credo magis. &nbsp;&nbsp;&nbsp;&nbsp;<B><FONT SIZE=2>2170</FONT></B><BR>
metuenda magis, ut citius adventant, mala. <BR>
ita implicantur, ita novis currunt gyris, <BR>
tam magna dum sperantur, hinc spes, hinc metus.<BR>
spes ab Aniceto, sed ab Agrippina metus.<BR>
solus Anicetus sistere in tuto potest.  &nbsp;&nbsp;&nbsp;&nbsp;<B><FONT SIZE=2>2175</FONT></B></BLOCKQUOTE>
</BLOCKQUOTE>

<P><I>Intrat Anicetus.</I>

<BLOCKQUOTE><BLOCKQUOTE>
<P>
et ecce rediit. dic, aninterii miser?  <BR>
an interemi?

<P>ANIC. siccine necesse alterum?


<P>NERO necesse.

<P>ANIC. non est igitur in dubio, magis<BR>
optetur utrum.

<P>NERO non. sed in dubio manens<BR>
magis interire videor.

<P>ANIC. an nulla est mora? &nbsp;&nbsp;&nbsp;&nbsp;<B><FONT SIZE=2>2180</FONT></B>

<P>NERO mora nulla: mortem dicis, ubi dicis moram.

<P>ANIC. quin dico mortem.

<P>NERO quid? meam?

<P>ANIC. superi vetent.<BR>
matrem peremptam dico. 

<P>NERO num matrem meam?

<P>ANIC. tuam.

<P>NERO peremptam?

<P>ANIC.  et hac manu.

<P>NERO laudo manum, <BR>
exosculorque: sed fide dicas tua? &nbsp;&nbsp;&nbsp;&nbsp;<B><FONT SIZE=2>2185</FONT></B>

<P>ANIC. mea.

<P>NERO quid? illam mortuam? an
credam? an cupis . . .  

<P>ANIC. tam crede, quam te vivere, Anicetum loqui.

<P>NERO cupio, nequeoque credere, ita magnum est
bonum. <BR>
nec tanta facile est credere: sed effer modum.<BR>
sed sciscitari de modo non est opus: &nbsp;&nbsp;&nbsp;&nbsp;<B><FONT SIZE=2>2190</FONT></B><BR>
potuisse perimi: non potest fieri satis<BR>
factum audiendo: nec satis fiet, nisi<BR>
oculus, quod auris audiit, spectet lubens.<BR>
oculus tuendo, tutus agat animus, facit. &nbsp;&nbsp;&nbsp;&nbsp;<B><FONT SIZE=2>2195</FONT></B><BR>
ire, intueri, si licet tuto, libet.<BR>
licetne?

<P>ANIC. quidni?

<P>NERO mortuam credis?

<P>ANIC. .scio.

<P>NERO vidistin&iacute;?

<P>ANIC. oculis hisce.

<P>NERO .et a manibus tuis?

<P>ANIC. istis.

<P>NERO at . . .  


<P>ANIC. at quid?

<P>NERO ne reviviscat, metus.<BR>
nisi illa periit . . .

<P>ANIC. me vide.

<P>NERO at spirans adhuc &nbsp;&nbsp;&nbsp;&nbsp;<B><FONT SIZE=2>2200</FONT></B><BR>
si convaluerit . . .  

<P>ANIC. ne time.

<P>NERO affirmas? eo:<BR>
aut prodis, aut me perdis, aut prorsus beas.
</BLOCKQUOTE></BLOCKQUOTE>

<P>
<HR>


<P><CENTER> Chorus 3 </CENTER>

<P><CENTER>MEGAERA</CENTER>

<BLOCKQUOTE><BLOCKQUOTE><P>homini lupus est homo, non deus est. <BR>
ut homo est homini, fera nulla ferae est.<BR>
nisi qua vivat, viscera matri,  &nbsp;&nbsp;&nbsp;&nbsp;<B><FONT SIZE=2>2205</FONT></B><BR>
nulla, aut exemplo, vipera rodat.<BR>
nihil ingratum, nihil infidum,<BR>
nihil infestum, nihil invisum,<BR>
ut homo est homini, summa malorum.<BR>
non male saxo creditur ortus,   &nbsp;&nbsp;&nbsp;&nbsp;<B><FONT SIZE=2>2210</FONT></B><BR>
animo immiti qui saxa refert.<BR>
anthrophagos, misanyr&Auml;vpouw,<BR>
et sanguibibas, et carnivoros  <BR>
homines aetas ferrea vidit!  <BR>
magis an feritas ferrea fecit?&nbsp;&nbsp;&nbsp;&nbsp;<B><FONT SIZE=2>2215</FONT></B><BR>
homines Furiae; nos Eumenides: <BR>
iniusti homines, nos sincerae:<BR>
illi immeritos, nos promeritos,<BR>
illi cruciant, nos punimus: <BR>
 alacres illi, nos maerentes. &nbsp;&nbsp;&nbsp;&nbsp;<B><FONT SIZE=2>2220</FONT></B><BR>
quis Busiris, quis Diomedes,  <BR>
Phalaris Siculus, Thraxve tyrannus,  <BR>
imperat Orco? nullus in Orco,<BR>
nisi punitus, qui cruciarat.<BR>
nam manet illos par tormentum,&nbsp;&nbsp;&nbsp;&nbsp;<B><FONT SIZE=2>2225</FONT></B><BR>
qui tortores hominum immanes:<BR>
idque per aevum plusquam humanum.
</BLOCKQUOTE></BLOCKQUOTE>
<HR>
<HR>
<CENTER><TABLE BORDER=0 CELLSPACING=15 CELLPADDING=0>
<TR>
	<TD><A HREF="gwinne.html">Gwinne</A>
	<TD><A HREF="neo.html">Neo-Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
</BODY>
</HTML>