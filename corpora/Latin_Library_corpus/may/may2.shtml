<html>
	<head>
		<title>
			May: Liber II
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>SUPPLEMENTUM PHARSALIAE AUCTORE THOM&Acirc; MAIO<br>
LIBER SECUNDUS</p>

<p class=border></P>

<p>
Splendida Pellaeam celebrant jam festa per urbem,<br>
Et ducis Ausonii laudes ad sidera tollunt,<br>
Servati cives, (dum passim altaria fumant)<br>
Votaque D&icirc;s solvunt. Nescis, gens impia, nescis,<br>
Cui causae hanc debes veniam, patriaeque salutem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</FONT><br>
Non hanc semideive canes, aut barbara praestant<br>
Numina, queis ritu persolvis vota profano;<br>
Nec ducis inflectunt animum fulgentia tecta,<br>
Non veterum monimenta ducum, non templa Deorum,<br>
Nec Macet&ucirc;m cineres regis, quos Caesar adorat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</FONT><br>
Plus aris templisque tuis: sed inania sacra,<br>
Infirmosque Deos, facie Cleopatra potente<br>
Protegit, et stupro redimit Memphitica sceptra.<br>
Nec visum est aequum Colestibus, ut meliori<br>
Deberent causae tam turpia regna salutem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>15</FONT><br>
Jamque sui Pharias regnans Cleopatra per urbes<br>
Auctorem fati regali splendida cultu<br>
Excipit, et magno celebrat conviva luxu.<br>
Atria fulgebant tali laqueata paratu,<br>
Qualem magna solent, sed jam ruitura, studere&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>20</FONT><br>
Regna, quibus veteres, quas longa potentia fecit,<br>
Ostentatur opes, vitiis alimenta futuris.<br>
Sed non divitiae, non auro fulva supellex,<br>
Gemmative tori passim, pictive tapetes,<br>
Caesareos pascunt oculos, nec talia curat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>25</FONT><br>
Dum prope sidereo cunctis splendoribus ore<br>
Praeradiat, vultuque movet Cleopatra superbo.<br>
Hanc videt, huic oculis et pectore totus inhaeret;<br>
Quoque magis cernit, magis ardet. Caetera, visu<br>
Splendida quae primo, sordent objecta secundo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>30</FONT><br>
Femineus decor augetur, crescitque revisus.<br>
Purpureas stupet ille comas, et candida colla,<br>
Queis gemmis lux major inest. Abscondere formam<br>
Divitiae eximiam, non exornare, videntur;<br>
Quamvis non desunt Erythraeo e litore gemmae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>35</FONT><br>
Non spolia Eoi Gangis, non quidquid in undis<br>
Volvitur Assyriis, aut dives mittit Hydaspes;<br>
Non Arabum ex petris viridi splendore smaragdus,<br>
Nec lapis auratus, quem dat Mareotica tellus.<br>
Sidereis adamas radiis hebetatur ocelli,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>40</FONT><br>
Quoque minus lucet, formae magis auget honorem.<br>
Sapphirum pulchro pendentem pectore vincunt<br>
Corula venarum violaria; labra rubinus<br>
Non rosea aequaret, nisi primo victa fuisset,<br>
Et pudor augeret, quem dat Natura ruborem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>45</FONT><br>
Ausonius ductor, jamdudum saucius, ignem<br>
Concipit inde novum, nimioque accenditur aestu;<br>
Nec placidam celare studet, sed pascere, flammam.<br>
"Quaenam," inquit, "nostris obstare potentia votis,<br>
"Aut quae fama, potest? quid sic durissima virtus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>50</FONT><br>
"Oppugnata ageret? facies absolveret ista<br>
"Judice raptorem colo: nam talia quondam<br>
"Stupra Deis summis celebres tribu&ecirc;re po&euml;tae,<br>
"Aethere qui toties posu&ecirc;re Tonantis amicas,<br>
"Et form&acirc; eximias fec&ecirc;re hero&iuml;das astra.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>55</FONT><br>
"Temporibus si visa illis Cleopatra fuisset,<br>
"Non coma Niliacae Berenices aurea colo<br>
"Fulsisset, pulchrae nec Pleiades astra fuissent;<br>
"Non stupri pretium radiantia plaustra tulisset<br>
"Callisto, aut Bacchi conjux formosa coronam,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>60</FONT><br>
"Donec partem aliquam Cleopatrae stella sereni<br>
"Nobilitare poli certam dignata fuisset.<br>
"Jupiter exemplum mihi sit, quem saepe co&euml;git<br>
"Saevus Amor magno furtim descendere colo:<br>
"Vel potius nostra absolvant delicta Tonantem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>65</FONT><br>
"Caesareumque Jovi veniam det nomen amoris."<br>
Ne, Caesar, tua vota time; non pervigil ista<br>
Hesperidum serpens fulgentia poma tuetur;<br>
Nec nimio forma est haec custodita pudore.<br>
Sed puerilis Amor, vanique Cupidinis ignes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>70</FONT><br>
Pectora qui stimulare solent innoxia vulgi,<br>
Pastoresque rudes urunt, rurisque puellas,<br>
Non tibi rem peragunt, Caesar; nec causa domare<br>
Vulgaris potuit reginae corda superbae;<br>
Formosamve tuis Cleopatram amplexibus offert&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>75</FONT><br>
Dulcis amor Veneris: sed regni insana cupido,<br>
Majestas, nimiisque optata potentia votis.<br>
Hic amor affectus alios Ptolema&iuml;dis omnes<br>
Pectore sustulerat: penitus si nullus inesset<br>
Venarum calor, aut artus depasceret ignis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>80</FONT><br>
Lascivos tamen amplexus in Caesaris &icirc;sset<br>
Frigida; et ambitio solvisset tanta pudorem.<br>
Quae te causa fidem, Caesar, violare co&euml;git,<br>
Visceraque in patriae sceleratos impulit enses,<br>
Emathios Latio perfundens sanguine campos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>85</FONT><br>
Illa pudicitiam reginae in pectore vicit,<br>
Prostituitque tibi. Nec quisquam Caesaris altos<br>
Suspiciat posthac animos, cum spiritus idem<br>
Femineum impellit pectus: qu&acirc; Caesar, e&acirc;dem<br>
Ambitione nocens facta est Cleopatra; fidelis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>90</FONT><br>
Nec manet hic civis, nec conjux illa pudica.<br>
Ne tamen illicito Caesar videatur amori,<br>
Non patriae vicisse suae, (nam Aegyptia tellus,<br>
Victa licet, nondum Latia est provincia facta,<br>
Sed sceptro subjecta manet) veritusque rebellem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>95</FONT><br>
Niliacum subito populum, si regna teneret<br>
Femina, dum stirpis Lagaeae mascula proles<br>
Vivit adhuc, puerum Ptolemaeum lustra videntem<br>
Vix bina, Arsino&euml;s, quam duxerat ante, sororis<br>
Conjugio avulsum, Cleopatrae jungit; et illum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>100</FONT><br>
Immaturum annis, Phario diademate cingit.<br>
Hunc vocat Aegyptus regem, Cleopatra maritum;<br>
Defunctique locum fratris supplere videtur<br>
Conjugio et regno. Quid, praeter nomina vana<br>
Conjugii regnique, puer miserando, tenebis?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>105</FONT><br>
Quid, praeter titulos, thalamum dum Caesar adulter<br>
Possidet, et regnum conjux Cleopatra gubernat?<br>
Nec rivalis adhuc fieri, puerilibus annis,<br>
Caesareive potes thalami, regnive sororis.<br>
Sed tener&acirc; poteris felix aetate videri,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>110</FONT><br>
Qu&acirc; non incesti cognosces gaudia lecti,<br>
Obsconoque carens fructu, nox&acirc;que carebis.<br>
Conjugium innocuum magis hoc est, quo minus aptum;<br>
Conjugis, incesti sine crimine, nomen habebis,<br>
Et sine curarum retinebis pondere regnum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>115</FONT><br>
Humenti nox atra polos involverat umbr&acirc;,<br>
Inque vicem Phobi redeuntia sidera coli<br>
Ornarant varie faciem, cum captus amore<br>
Illicito ductor Latius, vinoque solutus,<br>
Dulcibus indulget votis, tandemque cupito&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>120</FONT><br>
Reginae fruitur thalamo, pulcherrima lecti<br>
Gaudia degustans: tantum suadere potestas,<br>
Donaque, et illustris gestarum gloria rerum,<br>
Femineae poterant menti. Nec crimen inesse<br>
Concubitu nimium tali, Cleopatra, putabunt,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>125</FONT><br>
Qui Ptolemaeorum thalamos, consuetaque jura<br>
Incestae nov&ecirc;re dom&ucirc;s, fratemque sorori<br>
Conjugio junctum, sacrae sub nomine taedae<br>
Majus adulterio delictum. Turpius &icirc;sset<br>
(Quis credat?) justi ad thalamos Cleopatri mariti;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>130</FONT><br>
Utque minus lecto peccaret, adultera facta est.<br>
Pona tamen sequitur; furtivi pignus amoris,<br>
Caesario infelix, fatus generatus iniquis,<br>
Caesaris Augusti cadet olim victima ferro,<br>
Caesareos tristans cognat&acirc; caede penates.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>135</FONT><br>
Tempora dum Phario ductor dependit amori<br>
Ausonius, Libycis iterum fragmenta ruinae<br>
Thessalicae terris co&euml;unt, quae magnus agebat<br>
Scipio dux belli: cum quo (jam Caesaris hostis,<br>
Quamvis ille truces toties sub Caesare Gallos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>140</FONT><br>
Stravisset) fortis stabat Labienus in armis.<br>
H&icirc;c sanctus Cato, privat&acirc; non concitus ir&acirc;,<br>
Sed patriae imperium et communia signa secutus,<br>
Militat; injustis h&icirc;c stat Petreius in armis,<br>
Oblitus fidei, terris quem Caesar Iberis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>145</FONT><br>
Don&acirc;sset vit&acirc;; et Varus, cui cesserat omnis<br>
Africa, Romanis quae tum sub fascibus esset,<br>
Quam ditione potens olim Carthago tenebat.<br>
Delectas Libyae turmas et Punica secum<br>
Agmina ducebat Varus, fallacia corda;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>150</FONT><br>
Membra leves: rubris induti vestibus ibant,<br>
Ut fusum in bello hac celarent arte cruorem.<br>
Sub Varo populos sitientibus arida venis<br>
Cyrene Barceque suos ad prolia mittunt,<br>
Quaeque Afris Siculos permiscuit Aea colonos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>155</FONT><br>
Tabraca bellantes Tyrio de sanguine turmas<br>
Mittit; et antiqu&acirc; Phonicum stirpe creatos<br>
Dat populos Libycis dilectus regibus Hippo;<br>
Atque Utica, et tanto Thapsus post inclyta bello.<br>
Advenit his Libyco regum Juba maximus orbe,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>160</FONT><br>
Qui jam Caesare&acirc; laetum de clade triumphum<br>
Duxerat; infelix cecidit cum Curio faude<br>
Deceptus. Domino imperium non latius ulli<br>
Contigit. Occiduo de cardine termine Atlas:<br>
Parte ali&acirc; Thera, et confinis Syrtibus Hammon.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>165</FONT><br>
Undique diversae gentes, populique remoti,<br>
Conveniunt ad signa Jubae. Fulgentia signa<br>
Medorum antiqu&acirc; Mauri de stirpe tulerunt:<br>
Atque inopes, qui cum mundo commercia solis<br>
Naufragiis Nasamones habent: Garamantes, iniquo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>170</FONT><br>
Sub colo positi, steriles qui semper arenas,<br>
Squalidaque arva tenent solis fecunda venenis.<br>
Cumque his Marmaridae medicas eg&ecirc;re catervas,<br>
Serpent&ucirc;m morsus cantu curare parati.<br>
Audaces Numidae, et frenorum nescia turba,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>175</FONT><br>
Massyli, levibus n&ocirc;runt qui flectere virgis<br>
Ora forcis equi; gregibusque assueta ferarum<br>
Gens Gaetula viros mittit, qui comminus iras<br>
Indomitorum ausi sunt irritare leonum.<br>
Autololesque vagi, pedibus qui vincere cursum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>180</FONT><br>
Venatoris equi celerem, cervique fugacis,<br>
Assueti; atque Mibae vicino sole perusti,<br>
Qui ferrum infamant, scelerataque tela venenis;<br>
Et, membra hirsut&acirc; capri qui pelle tegentur,<br>
Cinyphii ven&ecirc;re Macae; fortisque juventus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>185</FONT><br>
Quam Vaga, quamque Uzzita dabat, quam regia Zama<br>
Nutrivit, vexilla Jubae comitantur euntis.<br>
Scipiadae Latiisque aquilis haec agmina jungit<br>
Rex Juba; jamque auctis intendunt viribus omnem<br>
(Cum primum Zephyro putris se gleba resolvet)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>190</FONT><br>
In Latium belli casum transferre futuri.<br>
Sed celer in cunctis, semperque inferre su&euml;tus,<br>
Nunquam bella pati Caesar, mox irrita fecit<br>
Haec decreta dudum; bellumque huc attulit omne.<br>
Heu! nimium cito Marmaricis cernetis in oris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>195</FONT><br>
Quem vos Hesperi&acirc; statuistis quaerere terr&acirc;.<br>
Dulcibus interea illecebris, luxuque Canopi,<br>
Captus, et afflatus fallente cupidine Caesar,<br>
Lascivas ducit, Veneris sub numine, noctes,<br>
Oblitus Libyae tantas coalescere vires,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>200</FONT><br>
Fortunamque suam, et surgentia regna morantes.<br>
Talibus illecebris, et molli fractus amore,<br>
Formosae Ochalidos reginae dicitur olim<br>
Maximus Alcides: humeros non fulva leonis<br>
Terga Cleonaei velant, nodosave fortem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>205</FONT><br>
Clava armat dextram; domitores mille laborum<br>
Desidi&acirc; incipiunt duri torpere lacerti.<br>
Nec jam vindicibus pacati viribus orbis<br>
Terrentur reges: sed plus Junonis iniquae<br>
Spes saevas facie formos&acirc; femina juvit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>210</FONT><br>
Quam poterant ferratae acies, aut omnia terrae,<br>
A&euml;ris, Oceanique, et Ditis monstra profundi.<br>
Sed longo Fortuna ducem torpere veterno<br>
Non patitur tantum, medio nec Caesaris acta<br>
Deficere in cursu; sive accelerare ruinam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>215</FONT><br>
Romanam cupit inconstans, exosa potentem<br>
Jam populum, et vires nimias, quas fecerat ipsa;<br>
Sive Deam puduit, leges venerandaque jura<br>
Caesaris ignave solum debere salutem<br>
Desidiae, et potius statuisset perdere Marte,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>220</FONT><br>
Quam sic servare; ut bellum, quod struxerat olim,<br>
Destrueret rursum imperii fastigia tanti:<br>
Nec plus res Latias facie Cleopatra nocente,<br>
Quam gladii ultores, et Thessala castra, juvaret.<br>
Non tamen a Phariis primo civilia bella&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>225</FONT><br>
Deliciis trax&ecirc;re ducem, tantumve soporem<br>
Excuss&ecirc;re tubae Latiae. Rex debilis illum,<br>
Et cito casurus, Pharances, excitat, ut non<br>
Ipse ruat solus: sed secum nobilioris<br>
Fata trahat populi. Sic, cum leo magnus apertis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>230</FONT><br>
Dormivit campis, passim formidine null&acirc;<br>
Illaesi carps&ecirc;re greges sua pabula; parvus<br>
Forte culex stimulis audacibus ora leonis<br>
Cum pupugit, somno excusso, fera nobilis ir&acirc;<br>
Infredens magn&acirc;, postquam protriverit hostem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>235</FONT><br>
Exiguum, nondum vindictam nactus, in omnem<br>
Prosiluit campum, grassataque sanguine multo<br>
Stravit equos, stravit tauros; armentaque tota<br>
Exigui culicis temeraria facta luereunt.<br>
Munere Pompeii, Pharnaces impius olim&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>240</FONT><br>
Cimmerium (pretium sceleris) diadema recepit.<br>
Natus erat magno Ponti Mithridate, potentis<br>
Qui, populis Asiae quondam Graiisque subactis,<br>
Aemula Romanis per terras arma gerebat.<br>
Qui victus tandem, et Pompeii viribus omni&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>245</FONT><br>
Exutus regno, nati impietate nefandi<br>
Proditus est; ceciditque minor sic gloria Magno.<br>
Pharnacem, nimi&acirc; nunc ambitione tumentem,<br>
Cum paribus dudum signis concurrere signa,<br>
Romanasque acies, et tantae robora gentis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>250</FONT><br>
In se civili novit conversa furore,<br>
Quaerendi regnum pepulit spes vana paternum.<br>
Quem fallax primo juvit Fortuna, futuris<br>
Deceptura malis; urbisque ad monia magnae,<br>
Quam debellati Mithridatis struxerat olim&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>255</FONT><br>
Pompeius monimentum ingens, devicit iniquis<br>
Te, Domiti infleix, fatis; ad nota tulerunt<br>
Monia barbarici Romana piacula Manes.<br>
Lucida jam novies rep&acirc;rat cornua Phobe,<br>
Ex quo Niliacas devenit Caesar in oras;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>260</FONT><br>
Reginaeque tument vitiati pondera ventris.<br>
Quam verbis abiens solatur Caesar amicis:<br>
"O fortunarum rectrix, Cleopatra, mearum,<br>
"Caesaris et fatum, qui caetera fata gubernat!<br>
"Me nunc bella vocant. Crudelis amantibus, arma,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>265</FONT><br>
"Crudelisque sibi, Pharnaces impia movit;<br>
"Excitioque suo nostrum interrumpit amorem.<br>
"Ti cohibe lacrymas; devictus sentiet hostis<br>
"Caesaris armati gemitus; et clade suorum<br>
"Agnoscet, quant&acirc; Cleopatrae amplexibus ir&acirc;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>270</FONT><br>
"Divellor. Sed non nostris concurrere turmis<br>
"Debilis audebit Pharnaces: arma relinquet,<br>
"Quae temere sumsit, subito; nomenque fugabit<br>
"Caesaris invalidas acies. Avellor amore;<br>
"Non ad bella vocor: citius victoria cedet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>275</FONT><br>
"Nunc, quam pugna mihi; facilis venit, ecce, triumphus.<br>
"Verum, ut te caream, nec erit victoria laeta,<br>
"Nec laurus jucunda mihi: non ipsa, triumpho<br>
"Quae comes est, tantum pensabit gloria damnum.<br>
"A te discedam tristis, pulcherrima rerum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>280</FONT><br>
"A te, quae fusca Aegypti lucentibus arva<br>
"Irradias oculis, et splendidiora Deorum<br>
"Tramite colesti, cui lactea nomina Graeci<br>
"Antiqui tribu&ecirc;re, facis; sine qu&acirc; mihi tellus<br>
"Nulla placet, triste exsilium Roma ipsa videtur.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>285</FONT><br>
"Sed nos hinc majora vocant certamina; nondum<br>
"Attigit optati Caesar fastigia regni.<br>
"Quantos debet adhuc nobis Fortuna triumphos!<br>
"Quantaque civilis, quod restat, praemia belli<br>
"Te, Cleopatra, manent! formam hanc venerabitur orbis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>290</FONT><br>
"Sideram. Australi populi qui litore degunt,<br>
"Et nunquam Oceano fulgentia plaustra Bo&ouml;tae<br>
"Mersa vident; et quae Septem subjecta Trioni<br>
"Gens jacet, in cujus nunquam regione Canopus<br>
"Cernitur, hoc tantum colo contenta vagari,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>295</FONT><br>
"Nomen adorabunt Cleopatrae: litore gentes<br>
"Occiduo, et quae surgentem videt India solem,<br>
"Cum Nilo Tybris tibi serviet; et tua regna<br>
"Defendent aquilae nostrae, Romanaque signa;<br>
"Dum reges inter famulos Cleopatra superbos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>300</FONT><br>
"Et sceptris subjecta suis nova sceptra, videbit.<br>
"Talia nam (si nota satis mihi Numina) spondet<br>
"Hoc bellum, regina, tibi. Nunc fata sequenda,<br>
"Et cito, quo ducunt: uteri per cara tumentis<br>
"Pignora, civilis belli post fata revertar."&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>305</FONT><br>
At blandis Cleopatra dolis instructa, venustas<br>
Cui nivae frontis tanta est, ut luctus et ipsae<br>
Vel lacrymae deceant, lacrymis sic infit obortis:<br>
"Non tanti facio, Caesar, mea vota precesque,<br>
"Ut decreta ducis tanti mutare valerent,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>310</FONT><br>
"A quibus humani generis fortuna per orbem<br>
"Pendet; queis stellae, queis Numina cuncta vacabunt.<br>
"Audax relligio nimium, pietasque superba<br>
"Censetur, quae magna optat mutare Deorum<br>
"Consilia. Ah! potius flammae votisque resistam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>315</FONT><br>
"Ipsa meis, dulcemque sibi Cleopatra negabit<br>
"Caesaris adspectum, quam tanta negotia, totque<br>
"Bellorum laurus tardabit nostra voluptas.<br>
"Sed tamen ignoscas, paulum si, Caesar, amori<br>
"Indulget Cleopatra suo, si vivere tecum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>320</FONT><br>
"Exoptat, si castra sequi victricia. Non pax<br>
"Tutior ulla mihi, quam classiaca Caesaris essent.<br>
"Quo propius bellum sub te ductore secuta,<br>
"Hoc magis a belli fuero terrore remota.<br>
"Sed jam jussa sequar; Phariisque videbor in oris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>325</FONT><br>
"Tutela secura tua; magnique putabo<br>
"Cauesaris Occiduis Alcidae a Gadibus usque<br>
"Eoum Gangem victricem extendere dextram,<br>
"A Thulis ad populos Austri. Tam dissita mundo<br>
"Litora nulla jacent, ut jam divortia longa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>330</FONT><br>
"Inter nos faciant, si sit tam Caesar amando,<br>
"Quam vincendo, celer." Lacrymas tum sponte cadentes<br>
Combibit ore avido Caesar; repetitaque jungit<br>
Oscula. Niliacis tandem digressus ab oris,<br>
Tendit in Armeniam Libycis velocior Austris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>335</FONT><br>
Pharancem exquirens: altae hunc prope monia Zelae<br>
Invenit, et solo conspectu fundit inertem.<br>
Tam cito devictus, pugnae non ulla reliquit,<br>
Sed tantum monimenta fugae; nec fama loquetur<br>
Pharancis de bello aliud, quam, tempore Caesar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>340</FONT><br>
Quod venit, viditque hostes, et vicit eodem.<br>
Heu! quantum famae Magni fuga detrahit illa<br>
Pharnacis timidi, dum Caesariana juventus<br>
Mollitiem cernit gentis! non digna triumpho,<br>
Nec titulis tantis, jam Pontica regna subacta&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>345</FONT><br>
Armeniosque putant victos. Non destruit illo<br>
In bello Caesar tantum diademata regis,<br>
Sed Magni decus; exsultans cum talia fatur:<br>
"O felix Pompei! cui nomina tanta subactae<br>
"Degeneres istae gentes, laurosque, dederunt,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>350</FONT><br>
"Quando ego, pugances Gallos fortesque Sicambros<br>
"Vicendo, nullum videor meruisse triumphum.<br>
"Fatum bella tibi si Transalpina dedisset,<br>
"Nostrarum forsan n&ocirc;sses discrimina laudum:<br>
"Non haec omnino civilia bella fuissent."&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>355</FONT><br>
Sed majora vocant illinc discrimina belli<br>
Victrices aquilas. Libycis consedit in arvis<br>
Scipio, Romanis cinctus legionibus, hostis<br>
Securus nimium, gelidi cum jam Capricorni<br>
Terga premens, horas contraxerat inde diurnas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>360</FONT><br>
Phobus; et acris hiems cursum fren&acirc;rat aquarum,<br>
Nudaque vestierat niveis nemora alta pruinis,<br>
Sed praeceps Caesar, quem nunquam in bella ruentem<br>
Tempestas tristesve hiemes potu&ecirc;re morari,<br>
Ter jam Romule&acirc; factus dictator in urbe,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>365</FONT><br>
Vela dedit ventis, paulumque moratus in oris<br>
Sicaniis, iterum Lilybaeo a litore solvit;<br>
Et praetervehitur magnae Carthaginis arces<br>
Semirutas; Clupeamque videns, male litora nota<br>
Damnat, ubi infelix perituris Curio turmis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>370</FONT><br>
Appulit: infaustas oras, Uticamque relinquit,<br>
(Quam Cato, tum, legum vindex justissimus, armis<br>
Praesidoqie tenet, nomen qui sumet ab urbe,<br>
Aeternamque urbi reddet per saecula famam):<br>
Inde Adrumetum tendens, ubi Scipio, belli&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>375</FONT><br>
Ingentis ductor, Romanis stabat in armis.
</p>
<p class=border></P>

<p>
<table border=0 cellspacing=10 cellpadding=0 align=center>
<tr>
	<td><a href="/may.html">Thomas May</A>
	<td><a href="/neo.html">Neo-Latin</A>
	<td><a href="/index.html">The Latin Library</A>
	<td><a href="/classics.html">The Classics Page</A>
</TABLE>
</p>
</BODY>
</HTML>