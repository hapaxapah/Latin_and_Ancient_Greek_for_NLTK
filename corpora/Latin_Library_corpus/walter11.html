<HTML><HEAD><TITLE>Walter of Ch&#226;tillon</TITLE></HEAD><BODY BACKGROUND="rackham.gif" BGCOLOR="#FFFFFF"><BR><DIV ALIGN="center"><FONT SIZE=5>Walter of Ch&#226;tillon
<P>
Carmen XI</FONT><P><HR><HR><P><FONT Size=4>
<P>
I<BR>
Felix erat studium illa sub aetate,<BR>
qua fuerunt primitus artes mundo datae,<BR>
cum in sola pretium erat veritate,<BR>
non in execrabili questus vanitate.
<P>
II<BR>
Olim apud veteres summa erat cura<BR>
de mundo dissertere rerumque natura<BR>
et, ut apostolica perhibet scriptura,<BR>
creatorem cognita nosse creatura.
<P>
III<BR>
Hinc nimirum studia sequi mente pura,<BR>
non naturae temere depravare jura,<BR>
prudenti colligere tandem conjectura,<BR>
quod sola pauperies vita sit secura.
<P>
IV<BR>
Hinc est quod philosophi quidam incitati,<BR>
sese voluntariae dantes paupertati,<BR>
elegerunt potius mala mundi pati<BR>
quam frui deliciis sub jugo peccati.
<P>
V<BR>
Unde quidam celebri dignus laude coli<BR>
Alexandro principi "Licet" inquit "soli<BR>
sis totius dominus, dicere te noli<BR>
regem, dum sujaceas peccatorum moli.
<P>
VI<BR>
Gaudes victis hostibus atque captivatis,<BR>
sed maiorem pateris vim captivitatis<BR>
ire, tu virtutibus exulas ablatis;<BR>
nullum est dominium gravius peccatis.
<P>
VII<BR>
Me michique similes reges esse puta,<BR>
quorum conscientia manet impolluta,<BR>
vicia sub pedibus quorum jacent muta,<BR>
qui mundi respuimus opes quasi sputa".
<P>
VIII<BR>
Quem cum rex muneribus vellet onerare,<BR>
"Non est nostrum opibus" inquit "inhiare,<BR>
sed ne michi subtrahas, quod non potes dare:<BR>
sine solis radios ad me penetrare!"
<P>
IX<BR>
Quid, inquam, Diogenes, quid est quod fecisti?<BR>
Rex parabat munera, solem tu petisti?<BR>
O si quisquam diceret hoc sub lege Christi!<BR>
Quae Pauli sententia conferretur isti!
<P>
X<BR>
Quod non hiis temporibus mens est in hoc parca,<BR>
cujus autem refugit bursa, manus, archa?<BR>
Abbates, pontifices, Papa, patriarcha:<BR>
quod non audent facinus imperante marca!
<P>
XI<BR>
Si nunc debet aliqua provehi persona,<BR>
non quaerunt, quam utilis sit aut quantum bona<BR>
nec quantum scientiae floreat corona,<BR>
sed in quantum alios vincant ejus dona.
<P>
XII<BR>
Iam Roma fit altera totus fere mundus,<BR>
Symon enim imperat omnibus inmundus.<BR>
Albus deus colitur, atque rubicundus<BR>
non sine mysterio fit Papa secundus.
<P>
XIII<BR>
Hinc scolares desides fiunt et ignavii,<BR>
discunt, ut solummodo dicant "Disputavi!"<BR>
et, quod loqui debeo cum maerore gravi,<BR>
virtus jacet artium spreta cum sua vi.
<P>
XIV<BR>
Superficientes libri nunc leguntur,<BR>
et magistri nomine plures abutuntur<BR>
. . . . . . . . . . . . . . . . . . . . . . . . . . . .<BR>
. . . . . . . . . . . . . . . . . . . . . . . . . . . .
<P>
<I>Reliqua Desunt</I><BR>
</DIV>
<P><P><HR><HR><CENTER><TABLE BORDER=0 CELLSPACING=15 CELLPADDING=0 ALIGN=Center><TR>	<TD><A HREF="medieval">Medieval Latin</A>	<TD><a href="index.html">The Latin Library</A>	<TD><a href="classics.html">The Classics Homepage</A></TABLE></CENTER></BODY></HTML>