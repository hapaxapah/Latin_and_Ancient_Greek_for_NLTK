<html>
	<head>
		<title>
			Horace: Odes III
		</title>
		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>
<p class=pagehead>Q. HORATI FLACCI CARMINVM LIBER TERTIVS
</P>

<P class=border>
</P>

<p>
<B>I</B>

</p>

<p>

Odi profanum uolgus et arceo.<BR>
Fauete linguis: carmina non prius<BR>
&nbsp;&nbsp;&nbsp;&nbsp;&nbsp;audita Musarum sacerdos<BR>
&nbsp;&nbsp;&nbsp;&nbsp;&nbsp;uirginibus puerisque canto.

</p>

<p>

Regum timendorum in proprios greges,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
reges in ipsos imperium est Iouis,<BR>
&nbsp;&nbsp;&nbsp;&nbsp;&nbsp;clari Giganteo triumpho,<BR>
&nbsp;&nbsp;&nbsp;&nbsp;&nbsp;cuncta supercilio mouentis.

</p>

<p>

Est ut uiro uir latius ordinet<BR>
arbusta sulcis, hic generosior&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;descendat in campum petitor,<BR>
&nbsp;&nbsp;&nbsp;&nbsp;&nbsp;moribus hic meliorque fama

</p>

<p>

contendat, illi turba clientium<BR>
sit maior: aequa lege Necessitas<BR>
&nbsp;&nbsp;&nbsp;&nbsp;&nbsp;sortitur insignis et imos,<BR>
&nbsp;&nbsp;&nbsp;&nbsp;&nbsp;omne capax mouet urna nomen.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT>

</p>

<p>

Destrictus ensis cui super impia<BR>
ceruice pendet, non Siculae dapes<BR>
&nbsp;&nbsp;&nbsp;&nbsp;&nbsp;dulcem elaboratum saporem,<BR>
&nbsp;&nbsp;&nbsp;&nbsp;&nbsp;non auium citharaequecantus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

Somnum reducent: somnus agrestium<BR>
lenis uirorum non humilis domos<BR>
&nbsp;&nbsp;&nbsp;&nbsp;&nbsp;fastidit umbrosamque ripam,<BR>
&nbsp;&nbsp;&nbsp;&nbsp;&nbsp;non Zephyris agitata tempe.

</p>

<p>

Desiderantem quod satis est neque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
tumultuosum sollicitat mare,<BR>
&nbsp;&nbsp;&nbsp;&nbsp;&nbsp;nec saeuus Arcturi cadentis<BR>
&nbsp;&nbsp;&nbsp;&nbsp;&nbsp;impetus aut orientis Haedi,

</p>

<p>

non uerberatae grandine uineae<BR>
fundusque mendax, arbore nunc aquas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
&nbsp;&nbsp;&nbsp;&nbsp;&nbsp;culpante, nunc torrentia agros<BR>
&nbsp;&nbsp;&nbsp;&nbsp;&nbsp;sidera, nunc hiemes iniquas.

</p>

<p>

Contracta pisces aequora sentiunt<BR>
iactis in altum molibus: huc frequens<BR>
&nbsp;&nbsp;&nbsp;&nbsp;&nbsp;caementa demittit redemptor<BR>
&nbsp;&nbsp;&nbsp;&nbsp;&nbsp;cum famulis dominusque terrae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT>

</p>

<p>

fastidiosus: sed Timor et Minae<BR>
scandunt eodem quo dominus, neque<BR>
&nbsp;&nbsp;&nbsp;&nbsp;&nbsp;decedit aerata triremi et<BR>
&nbsp;&nbsp;&nbsp;&nbsp;&nbsp;post equitem sedet atra Cura.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT>

</p>

<p>

Quod si dolentem nec Phrygius lapis<BR>
nec purpurarum sidere clarior<BR>
&nbsp;&nbsp;&nbsp;&nbsp;&nbsp;delenit usus nec Falerna<BR>
&nbsp;&nbsp;&nbsp;&nbsp;&nbsp;uitis Achaemeniumque costum,

</p>

<p>

 cur inuidendis postibus et nouo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>45</FONT><BR>
sublime ritu moliar atrium?<BR>
&nbsp;&nbsp;&nbsp;&nbsp;&nbsp;Cur ualle permutem Sabina<BR>
&nbsp;&nbsp;&nbsp;&nbsp;&nbsp;diuitias operosiores?

</p>

<P class=shortborder></p>

<p>

<B>II</B>

</p>

<p>

Angustam amice pauperiem pati<BR>
robustus acri militia puer<BR>
&nbsp;&nbsp;&nbsp;&nbsp;&nbsp;condiscat et Parthos ferocis<BR>
&nbsp;&nbsp;&nbsp;&nbsp;&nbsp;uexet eques metuendus hasta

</p>

<p>

uitamque sub diuo et trepidis agat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
in rebus. Illum ex moenibus hosticis<BR>
&nbsp;&nbsp;&nbsp;&nbsp;&nbsp;matrona bellantis tyranni<BR>
&nbsp;&nbsp;&nbsp;&nbsp;&nbsp;prospiciens et adulta uirgo

</p>

<p>

suspiret, eheu, ne rudis agminum<BR>
sponsus lacessat regius asperum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;tactu leonem, quem cruenta<BR>
&nbsp;&nbsp;&nbsp;&nbsp;&nbsp;per medias rapit ira caedes.

</p>

<p>

Dulce et decorum est pro patria mori:<BR>
mors et fugacem persequitur uirum<BR>
&nbsp;&nbsp;&nbsp;&nbsp;&nbsp;nec parcit inbellis iuuentae<BR>
&nbsp;&nbsp;&nbsp;&nbsp;&nbsp;poplitibus timidoue tergo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT>

</p>

<p>

Virtus, repulsae nescia sordidae,<BR>
intaminatis fulget honoribus<BR>
&nbsp;&nbsp;&nbsp;&nbsp;&nbsp;nec sumit aut ponit securis<BR>
&nbsp;&nbsp;&nbsp;&nbsp;&nbsp;arbitrio popularis aurae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

Virtus, recludens inmeritis mori<BR>
caelum, negata temptat iter uia<BR>
&nbsp;&nbsp;&nbsp;&nbsp;&nbsp;coetusque uolgaris et udam<BR>
&nbsp;&nbsp;&nbsp;&nbsp;&nbsp;spernit humum fugiente pinna.

</p>

<p>

Est et fideli tuta silentio&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
merces: uetabo, qui Cereris sacrum<BR>
&nbsp;&nbsp;&nbsp;&nbsp;&nbsp;uolgarit arcanae, sub isdem<BR>
&nbsp;&nbsp;&nbsp;&nbsp;&nbsp;sit trabibus fragilemque mecum

</p>

<p>

soluat phaselon; saepe Diespiter<BR>
neglectus incesto addidit integrum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
&nbsp;&nbsp;&nbsp;&nbsp;&nbsp;raro antecedentem scelestum<BR>
&nbsp;&nbsp;&nbsp;&nbsp;&nbsp;deseruit pede Poena claudo.

</p>

<P class=shortborder></p>

<p>

<B>III</B>

</p>

<p>

Iustum et tenacem propositi uirum<BR>
non ciuium ardor praua iubentium,<BR>
&nbsp;&nbsp;&nbsp;&nbsp;&nbsp;non uoltus instantis tyranni<BR>
&nbsp;&nbsp;&nbsp;&nbsp;&nbsp;mente quatit solida neque Auster,

</p>

<p>

dux inquieti turbidus Hadriae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
nec fulminantis magna manus Iouis:<BR>
&nbsp;&nbsp;&nbsp;&nbsp;&nbsp;si fractus inlabatur orbis,<BR>
&nbsp;&nbsp;&nbsp;&nbsp;&nbsp;inpauidum ferient ruinae.

</p>

<p>

Hac arte Pollux et uagus Hercules<BR>
ensius arces attigit igneas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;quos inter Augustus recumbens<BR>
&nbsp;&nbsp;&nbsp;&nbsp;&nbsp;purpureo bibet ore nectar;

</p>

<p>

hac te merentem, Bacche pater, tuae<BR>
uexere tigres indocili iugum<BR>
&nbsp;&nbsp;&nbsp;&nbsp;&nbsp;collo trahentes; hac Quirinus<BR>
&nbsp;&nbsp;&nbsp;&nbsp;&nbsp;Martis equis Acheronta fugit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT>

</p>

<p>

gratum elocuta consiliantibus<BR>
Ionone diuis: 'Ilion, Ilion<BR>
&nbsp;&nbsp;&nbsp;&nbsp;&nbsp;fatalis incestusque iudex<BR>
&nbsp;&nbsp;&nbsp;&nbsp;&nbsp;et mulier peregrina uertit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

in puluerem, ex quo destituit deos<BR>
mercede pacta Laomedon, mihi<BR>
&nbsp;&nbsp;&nbsp;&nbsp;&nbsp;castaeque damnatum Mineruae<BR>
&nbsp;&nbsp;&nbsp;&nbsp;&nbsp;cum populo et duce fraudulento.

</p>

<p>

Iam nec Lacaenae splendet adulterae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
famosus hospes nec Priami domus<BR>
&nbsp;&nbsp;&nbsp;&nbsp;&nbsp;periura pugnaces Achiuos<BR>
&nbsp;&nbsp;&nbsp;&nbsp;&nbsp;Hectoreis opibus refringit

</p>

<p>

nostrisque ductum seditionibus<BR>
bellum resedit. Protinus et grauis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
&nbsp;&nbsp;&nbsp;&nbsp;&nbsp;irae et inuisum nepotem,<BR>
&nbsp;&nbsp;&nbsp;&nbsp;&nbsp;Troica quem peperit sacerdos,

</p>

<p>

Marti redonabo; illum ego lucidas<BR>
inire sedes, discere nectaris<BR>
&nbsp;&nbsp;&nbsp;&nbsp;&nbsp;sucos et adscribi quietis<BR>
&nbsp;&nbsp;&nbsp;&nbsp;&nbsp;ordinibus patiar deorum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT>

</p>

<p>

Dum longus inter saeuiat Ilion<BR>
Romamque pontus, qualibet exules<BR>
&nbsp;&nbsp;&nbsp;&nbsp;&nbsp;in parte regnato beati;<BR>
&nbsp;&nbsp;&nbsp;&nbsp;&nbsp;dum Priami Paridisque busto&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT>

</p>

<p>

insultet armentum et catulos ferae<BR>
celae inultae, stet Capitolium<BR>
&nbsp;&nbsp;&nbsp;&nbsp;&nbsp;fulgens triumphatisque possit<BR>
&nbsp;&nbsp;&nbsp;&nbsp;&nbsp;Roma ferox dare iura Medis.

</p>

<p>

Horrenda late nomen in ultimas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>45</FONT><BR>
extendat oras, qua medius liquor<BR>
&nbsp;&nbsp;&nbsp;&nbsp;&nbsp;secernit Europen ab Afro,<BR>
&nbsp;&nbsp;&nbsp;&nbsp;&nbsp;qua tumidus rigat arua Nilus;

</p>

<p>

aurum inrepertum et sic melius situm,<BR>
cum terra celat, spernere fortior&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>50</FONT><BR>
&nbsp;&nbsp;&nbsp;&nbsp;&nbsp;quam cogere humanos in usus<BR>
&nbsp;&nbsp;&nbsp;&nbsp;&nbsp;omne sacrum rapiente dextra,

</p>

<p>

quicumque mundo terminus obstitit,<BR>
hunc tanget armis, uisere gestiens,<BR>
&nbsp;&nbsp;&nbsp;&nbsp;&nbsp;qua parte debacchentur ignes,<BR>
&nbsp;&nbsp;&nbsp;&nbsp;&nbsp;qua nebulae pluuiique rores.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>55</FONT>

</p>

<p>

Sed bellicosis fata Quiritibus<BR>
hac lege dico, ne nimium pii<BR>
&nbsp;&nbsp;&nbsp;&nbsp;&nbsp;rebusque fidentes auitae<BR>
&nbsp;&nbsp;&nbsp;&nbsp;&nbsp;tecta uelint reparare Troiae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>60</FONT>

</p>

<p>

Troiae renascens alite lugubri<BR>
fortuna tristi clade iterabitur,<BR>
&nbsp;&nbsp;&nbsp;&nbsp;&nbsp;ducente uictrices cateruas<BR>
&nbsp;&nbsp;&nbsp;&nbsp;&nbsp;coniuge me Iouis et sorore.

</p>

<p>

Ter si resurgat murus aeneus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>65</FONT><BR>
auctore Phoebo, ter pereat meis<BR>
&nbsp;&nbsp;&nbsp;&nbsp;&nbsp;excisus Argiuis, ter uxor<BR>
&nbsp;&nbsp;&nbsp;&nbsp;&nbsp;capta uirum puerosque ploret.'

</p>

<p>

Non hoc iocosae conueniet lyrae;<BR>
quo, Musa, tendis? Desine peruicax&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>70</FONT><BR>
&nbsp;&nbsp;&nbsp;&nbsp;&nbsp;referre sermones deorum et<BR>
&nbsp;&nbsp;&nbsp;&nbsp;&nbsp;magna modis tenuare paruis.

</p>

<P class=shortborder></p>

<p>

<B>IV</B>

</p>

<p>

Descende caelo et dic age tibia<BR>
regina longum Calliope melos,<BR>
&nbsp;&nbsp;&nbsp;&nbsp;&nbsp;seu uoce nunc mauis acuta<BR>
&nbsp;&nbsp;&nbsp;&nbsp;&nbsp;seu fidibus citharaue Phoebi.

</p>

<p>

Auditis? An me ludit amabilis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
insania? Audire et uideor pios<BR>
&nbsp;&nbsp;&nbsp;&nbsp;&nbsp;errare per lucos, amoenae<BR>
&nbsp;&nbsp;&nbsp;&nbsp;&nbsp;quos et aquae subeunt et aurae.

</p>

<p>

Me fabulosae Volture in Apulo<BR>
nutricis extra limina Pulliae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;ludo fatigatumque somno<BR>
&nbsp;&nbsp;&nbsp;&nbsp;&nbsp;fronde noua puerum palumbes

</p>

<p>

texere, mirum quod foret omnibus<BR>
quicumque celsae nidum Aceruntiae<BR>
&nbsp;&nbsp;&nbsp;&nbsp;&nbsp;saltusque Bantinos et aruum<BR>
&nbsp;&nbsp;&nbsp;&nbsp;&nbsp;pingue tenent humilis Forenti,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT>

</p>

<p>

ut tuto ab atris corpore uiperis<BR>
dormirem et ursis, ut premerer sacra<BR>
&nbsp;&nbsp;&nbsp;&nbsp;&nbsp;lauroque conlataque myrto,<BR>
&nbsp;&nbsp;&nbsp;&nbsp;&nbsp;non sine dis animosus infans.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

Vester, Camenae, uester in arduos<BR>
tollor Sabinos, seu mihi frigidum<BR>
&nbsp;&nbsp;&nbsp;&nbsp;&nbsp;Praeneste seu Tibur supinum<BR>
&nbsp;&nbsp;&nbsp;&nbsp;&nbsp;seu liquidae placuere Baiae;

</p>

<p>

uestris amicum fontibus et choris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
non me Philippis uersa acies retro,<BR>
&nbsp;&nbsp;&nbsp;&nbsp;&nbsp;deuota non extinxit arbor<BR>
&nbsp;&nbsp;&nbsp;&nbsp;&nbsp;nec Sicula Palinurus unda.

</p>

<p>

Vtcumque mecum uos eritis, libens<BR>
insanientem nauita Bosphorum<BR>
&nbsp;&nbsp;&nbsp;&nbsp;&nbsp;temptabo et urentis harenas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
&nbsp;&nbsp;&nbsp;&nbsp;&nbsp;litoris Assyrii uiator,

</p>

<p>

uisam Britannos hospitibus feros<BR>
et laetum equino sanguine Concanum,<BR>
&nbsp;&nbsp;&nbsp;&nbsp;&nbsp;uisam pharetratos Gelonos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT><BR>
&nbsp;&nbsp;&nbsp;&nbsp;&nbsp;et Scythicum inuiolatus amnem.

</p>

<p>

Vos Caesarem altum, militia simul<BR>
fessas cohortes abdidit oppidis,<BR>
&nbsp;&nbsp;&nbsp;&nbsp;&nbsp;finire quaerentem labores<BR>
&nbsp;&nbsp;&nbsp;&nbsp;&nbsp;Pierio recreatis antro;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT>

</p>

<p>

uos lene consilium et datis et dato<BR>
gaudetis, almae. Scimus ut impios<BR>
&nbsp;&nbsp;&nbsp;&nbsp;&nbsp;Titanas imnanemque turbam<BR>
&nbsp;&nbsp;&nbsp;&nbsp;&nbsp;fulmine sustulerit caduco,

</p>

<p>

qui terram inertem, qui mare temperat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>45</FONT><BR>
uentosum et urbes regnaque tristia<BR>
&nbsp;&nbsp;&nbsp;&nbsp;&nbsp;diuosque mortalisque turmas<BR>
&nbsp;&nbsp;&nbsp;&nbsp;&nbsp;imperio regit unus aequo.

</p>

<p>

Magnum illa terrorem intulerat Ioui<BR>
fidens iuuentus horrida bracchiis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>50</FONT><BR>
&nbsp;&nbsp;&nbsp;&nbsp;&nbsp;fratresque tendentes opaco<BR>
&nbsp;&nbsp;&nbsp;&nbsp;&nbsp;Pelion imposuisse Olympo.

</p>

<p>

Sed quid Typhoeus et ualidus Mimas<BR>
aut quid minaci Porphyrion statu,<BR>
&nbsp;&nbsp;&nbsp;&nbsp;&nbsp;quid Rhoetus euolsisque truncis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>55</FONT><BR>
&nbsp;&nbsp;&nbsp;&nbsp;&nbsp;Enceladus iaculator audax

</p>

<p>

contra sonantem Palladis aegida<BR>
possent ruentes? Hinc auidus stetit<BR>
&nbsp;&nbsp;&nbsp;&nbsp;&nbsp;Volcanus, hinc matrona Iuno et<BR>
&nbsp;&nbsp;&nbsp;&nbsp;&nbsp;nunquam umeris positurus arcum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>60</FONT>

</p>

<p>

qui rore puro Castaliae lauit<BR>
crinis solutos, qui Lyciae tenet<BR>
&nbsp;&nbsp;&nbsp;&nbsp;&nbsp;dumeta natalemque siluam,<BR>
&nbsp;&nbsp;&nbsp;&nbsp;&nbsp;Delius et Patareus Apollo.

</p>

<p>

Vis consili expers mole ruit sua;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>65</FONT><BR>
uim temperatam di quoque prouehunt<BR>
&nbsp;&nbsp;&nbsp;&nbsp;&nbsp;in maius; idem odere uires<BR>
&nbsp;&nbsp;&nbsp;&nbsp;&nbsp;omne nefas animo mouentis.

</p>

<p>

Testis mearum centimanus gigas<BR>
sententiarum, notus et integrae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>70</FONT><BR>
&nbsp;&nbsp;&nbsp;&nbsp;&nbsp;temptator Orion Dianae,<BR>
&nbsp;&nbsp;&nbsp;&nbsp;&nbsp;uirginea domitus sagitta.

</p>

<p>

Iniecta monstris Terra dolet suis<BR>
maeretque partus fulmine luridum<BR>
&nbsp;&nbsp;&nbsp;&nbsp;&nbsp;missos ad Orcum; nec peredit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>75</FONT><BR>
&nbsp;&nbsp;&nbsp;&nbsp;&nbsp;impositam celer ignis Aetnen,

</p>

<p>

incontinentis nec Tityi iecur<BR>
reliquit ales, nequitiae additus<BR>
&nbsp;&nbsp;&nbsp;&nbsp;&nbsp;custos; amatorem trecentae<BR>
&nbsp;&nbsp;&nbsp;&nbsp;&nbsp;Pirithoum cohibent catenae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>80</FONT>

</p>

<P class=shortborder></p>

<p>

<B>V</B>

</p>

<p>

Caelo tonantem credidimus Iouem<BR>
regnare: praesens diuus habebitur<BR>
&nbsp;&nbsp;&nbsp;&nbsp;&nbsp;Augustus adiectis Britannis<BR>
&nbsp;&nbsp;&nbsp;&nbsp;&nbsp;imperio grauibusque Persis.

</p>

<p>

Milesne Crassi coniuge barbara&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
turpis maritus uixit et hostium,<BR>
&nbsp;&nbsp;&nbsp;&nbsp;&nbsp;pro curia inuersique mores!<BR>
&nbsp;&nbsp;&nbsp;&nbsp;&nbsp;consenuit socerorum in armis

</p>

<p>

sub rege Medo Marsus et Apulus<BR>
anciliorum et nominis et togae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;oblitus aeternaeque Vestae,<BR>
&nbsp;&nbsp;&nbsp;&nbsp;&nbsp;incolumi Ioue et urbe Roma?

</p>

<p>

Hoc cauerat mens prouida Reguli<BR>
dissentientis condicionibus<BR>
&nbsp;&nbsp;&nbsp;&nbsp;&nbsp;foedis et exemplo trahenti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;perniciem ueniens in aeuum,

</p>

<p>

si non periret inmiserabilis<BR>
captius pubes: 'Signa ego Punicis<BR>
&nbsp;&nbsp;&nbsp;&nbsp;&nbsp;adfixa delubris et arma<BR>
&nbsp;&nbsp;&nbsp;&nbsp;&nbsp;militibus sine caede' dixit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

'derepta uidi; uidi ego ciuium<BR>
retorta tergo bracchia libero<BR>
&nbsp;&nbsp;&nbsp;&nbsp;&nbsp;portasque non clausas et arua<BR>
&nbsp;&nbsp;&nbsp;&nbsp;&nbsp;Marte coli populata nostro.

</p>

<p>

Auro repensus scilicet acrior&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
miles redibit. Flagitio additis<BR>
&nbsp;&nbsp;&nbsp;&nbsp;&nbsp;damnum. Neque amissos colores<BR>
&nbsp;&nbsp;&nbsp;&nbsp;&nbsp;lana refert medicata fuco,

</p>

<p>

nec uera uirtus, cum semel excidit,<BR>
curat reponi deterioribus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
&nbsp;&nbsp;&nbsp;&nbsp;&nbsp;Si pugnat extricata densis<BR>
&nbsp;&nbsp;&nbsp;&nbsp;&nbsp;cerua plagis, erit ille fortis,

</p>

<p>

qui perfidis se credidit hostibus,<BR>
et Marte Poenos proteret altero,<BR>
&nbsp;&nbsp;&nbsp;&nbsp;&nbsp;qui lora restrictis lacertis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT><BR>
&nbsp;&nbsp;&nbsp;&nbsp;&nbsp;sensit iners timuitque mortem.

</p>

<p>

Hic, unde uitam sumeret inscius,<BR>
pacem duello miscuit. O pudor!<BR>
&nbsp;&nbsp;&nbsp;&nbsp;&nbsp;o magna Carthago, probrosis<BR>
&nbsp;&nbsp;&nbsp;&nbsp;&nbsp;altior Italiae ruinis!'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT>

</p>

<p>

Fertur pudicae coniugis osculum<BR>
paruosque natos ut capitis minor<BR>
&nbsp;&nbsp;&nbsp;&nbsp;&nbsp;ab se remouisse et uirilem<BR>
&nbsp;&nbsp;&nbsp;&nbsp;&nbsp;toruus humi posuisse uoltum,

</p>

<p>

donec labantis consilio patres&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>45</FONT><BR>
firmaret auctor nunquam alias dato<BR>
&nbsp;&nbsp;&nbsp;&nbsp;&nbsp;interque maerentis amicos<BR>
&nbsp;&nbsp;&nbsp;&nbsp;&nbsp;egregius properaret exul.

</p>

<p>

Atqui sciebat quae sibi barbarus<BR>
tortor pararet; non aliter tamen&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>50</FONT><BR>
&nbsp;&nbsp;&nbsp;&nbsp;&nbsp;dimouit obstantis propinquos<BR>
&nbsp;&nbsp;&nbsp;&nbsp;&nbsp;et populum reditus morantem

</p>

<p>

quam si clientum longa negotia<BR>
diiudicata lite relinqueret,<BR>
&nbsp;&nbsp;&nbsp;&nbsp;&nbsp;tendens Venafranos in agros&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>55</FONT><BR>
&nbsp;&nbsp;&nbsp;&nbsp;&nbsp;aut Lacedaemonium Tarentum.

</p>

<P class=shortborder></p>

<p>

<B>VI</B>

</p>

<p>

Delicta maiorum inmeritus lues,<BR>
Romane, donec templa refeceris<BR>
&nbsp;&nbsp;&nbsp;&nbsp;&nbsp;aedisque labentis deorum et<BR>
&nbsp;&nbsp;&nbsp;&nbsp;&nbsp;foeda nigro simulacra fumo.

</p>

<p>

Dis te minorem quod geris, imperas:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
hinc omne principium, huc refer exitum.<BR>
&nbsp;&nbsp;&nbsp;&nbsp;&nbsp;Di multa neglecti dederunt<BR>
&nbsp;&nbsp;&nbsp;&nbsp;&nbsp;Hesperiae mala luctuosae.

</p>

<p>

Iam bis Monaeses et Pacori manus<BR>
non auspicatos contudit impetus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;nostros et adiecisse praedam<BR>
&nbsp;&nbsp;&nbsp;&nbsp;&nbsp;torquibus exiguis renidet.

</p>

<p>

Paene occupatam seditionibus<BR>
deleuit urbem Dacus et Aethiops,<BR>
&nbsp;&nbsp;&nbsp;&nbsp;&nbsp;hic classe formidatus, ille&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;missilibus melior sagittis.

</p>

<p>

Fecunda culpae saecula nuptias<BR>
primum inquinauere et genus et domos:<BR>
&nbsp;&nbsp;&nbsp;&nbsp;&nbsp;hoc fonte deriuata clades<BR>
&nbsp;&nbsp;&nbsp;&nbsp;&nbsp;in patriam populumque fluxit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>


</p>

<p>

Motus doceri gaudet Ionicos<BR>
matura uirgo et fingitur artibus,<BR>
&nbsp;&nbsp;&nbsp;&nbsp;&nbsp;iam nunc et incestos amores<BR>
&nbsp;&nbsp;&nbsp;&nbsp;&nbsp;de tenero meditatur ungui.

</p>

<p>

Mox iuniores quaerit adulteros&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
inter mariti uina, neque eligit<BR>
&nbsp;&nbsp;&nbsp;&nbsp;&nbsp;cui donet inpermissa raptim<BR>
&nbsp;&nbsp;&nbsp;&nbsp;&nbsp;gaudia luminibus remotis,

</p>

<p>

sed iussa coram non sine conscio<BR>
surgit marito, seu uocat institor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
&nbsp;&nbsp;&nbsp;&nbsp;&nbsp;seu nauis Hispanae magister,<BR>
&nbsp;&nbsp;&nbsp;&nbsp;&nbsp;dedecorum pretiosus emptor.

</p>

<p>

Non his iuuentus orta parentibus<BR>
infecit aequor sanguine Punico<BR>
&nbsp;&nbsp;&nbsp;&nbsp;&nbsp;Pyrrhumque et ingentem cecidit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT><BR>
&nbsp;&nbsp;&nbsp;&nbsp;&nbsp;Antiochum Hannibalemque dirum;

</p>

<p>

sed rusticorum mascula militum<BR>
proles, Sabellis docta ligonibus<BR>
&nbsp;&nbsp;&nbsp;&nbsp;&nbsp;uersare glaebas et seuerae<BR>
&nbsp;&nbsp;&nbsp;&nbsp;&nbsp;matris ad arbitrium recisos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT>

</p>

<p>

portare fustis, sol ubi montium<BR>
mutaret umbras et iuga demeret<BR>
&nbsp;&nbsp;&nbsp;&nbsp;&nbsp;bobus fatigatis, amicum<BR>
&nbsp;&nbsp;&nbsp;&nbsp;&nbsp;tempus agens abeunte curru.

</p>

<p>

Damnosa quid non inminuit dies?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>45</FONT><BR>
aetas parentum, peior auis, tulit<BR>
&nbsp;&nbsp;&nbsp;&nbsp;&nbsp;nos nequiores, mox daturos<BR>
&nbsp;&nbsp;&nbsp;&nbsp;&nbsp;progeniem uitiosiorem.

</p>

<P class=shortborder></p>

<p>

<B>VII</B>

</p>

<p>

Quid fles, Asterie, quem tibi candidi<BR>
primo restituent uere Fauonii<BR>
&nbsp;&nbsp;&nbsp;&nbsp;&nbsp;Thyna merce beatum,<BR>
&nbsp;&nbsp;&nbsp;&nbsp;&nbsp;constantis iuuenem fide

</p>

<p>

Gygen? Ille Notis actus ad Oricum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
post insana Caprae sidera frigidas<BR>
&nbsp;&nbsp;&nbsp;&nbsp;&nbsp;noctes non sine multis<BR>
&nbsp;&nbsp;&nbsp;&nbsp;&nbsp;insomnis lacrimis agit.

</p>

<p>

Atqui sollicitae nuntius hospitae,<BR>
suspirare Chloen et miseram tuis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;dicens ignibus uri,<BR>
&nbsp;&nbsp;&nbsp;&nbsp;&nbsp;temptat mille uafer modis.

</p>

<p>

Vt Proetum mulier perfida credulum<BR>
falsis inpulerit criminibus nimis<BR>
&nbsp;&nbsp;&nbsp;&nbsp;&nbsp;casto Bellerophontae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;maturare necem, refert;

</p>

<p>

narrat paene datum Pelea Tartaro,<BR>
Magnessam Hippolyten dum fugit abstinens,<BR>
&nbsp;&nbsp;&nbsp;&nbsp;&nbsp;et peccare docentis<BR>
&nbsp;&nbsp;&nbsp;&nbsp;&nbsp;fallax historias monet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

Frustra: nam scopulis surdior Icari<BR>
uocis audit adhuc integer. At tibi<BR>
&nbsp;&nbsp;&nbsp;&nbsp;&nbsp;ne uicinus Enipeus<BR>
&nbsp;&nbsp;&nbsp;&nbsp;&nbsp;plus iusto placeat caue;

</p>

<p>

quamuis non alius flectere equum sciens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
aeque conspicitur gramine Martio,<BR>
&nbsp;&nbsp;&nbsp;&nbsp;&nbsp;nec quisquam citus aeque<BR>
&nbsp;&nbsp;&nbsp;&nbsp;&nbsp;Tusco denatat alueo,

</p>

<p>

prima nocte domum claude neque in uias<BR>
sub cantu querulae despice tibiae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
&nbsp;&nbsp;&nbsp;&nbsp;&nbsp;et te saepe uocanti<BR>
&nbsp;&nbsp;&nbsp;&nbsp;&nbsp;duram difficilis mane.

</p>

<P class=shortborder></p>

<p>

<B>VIII</B>

</p>

<p>

Martis caelebs quid agam Kalendis,<BR>
quid uelint flores et acerra turis<BR>
plena miraris positusque carbo in<BR>
&nbsp;&nbsp;&nbsp;&nbsp;&nbsp;caespite uiuo,

</p>

<p>

docte sermones utriusque linguae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
Voueram dulcis epulas et album<BR>
Libero caprum prope funeratus<BR>
&nbsp;&nbsp;&nbsp;&nbsp;&nbsp;arboris ictu.

</p>

<p>

Hic dies anno redeunte festus<BR>
corticem adstrictum pice dimouebit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
amphorae fumum bibere institutae<BR>
&nbsp;&nbsp;&nbsp;&nbsp;&nbsp;consule Tullo.

</p>

<p>

Sume, Maecenas, cyathos amici<BR>
sospitis centum et uigilis lucernas<BR>
perfer in lucem; procul omnis esto&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;clamor et ira.

</p>

<p>

Mitte ciuilis super urbe curas.<BR>
Occidit Daci Cotisonis agmen,<BR>
Medus infestus sibi luctuosis<BR>
&nbsp;&nbsp;&nbsp;&nbsp;&nbsp;dissidet armis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

seruit Hispanae uetus hostis orae<BR>
Cantaber sera domitus catena,<BR>
iam Scythae laxo meditantur arcu<BR>
&nbsp;&nbsp;&nbsp;&nbsp;&nbsp;cedere campis.

</p>

<p>

Neglegens ne qua populus laboret,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
parce priuatus nimium cauere et<BR>
dona praesentis cape laetus horae,<BR>
&nbsp;&nbsp;&nbsp;&nbsp;&nbsp;linque severa.

</p>

<P class=shortborder></p>

<p>

<B>IX</B>

</p>

<p>

&nbsp;&nbsp;&nbsp;&nbsp;&nbsp;'Donec gratus eram tibi<BR>
nec quisquam potior bracchia candidae<BR>
&nbsp;&nbsp;&nbsp;&nbsp;&nbsp;ceruici iuuenis dabat,<BR>
Persarum uigui rege beatior.'<BR>
&nbsp;&nbsp;&nbsp;&nbsp;&nbsp;'Donec non alia magis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
arsisti neque erat Lydia post Chloen,<BR>
&nbsp;&nbsp;&nbsp;&nbsp;&nbsp;multi Lydia nominis,<BR>
Romana uigui clarior Ilia.'<BR>
&nbsp;&nbsp;&nbsp;&nbsp;&nbsp;'Me nunc Thressa Chloe regit,<BR>
dulcis docta modos et citharae sciens,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;pro qua non metuam mori,<BR>
si parcent animae fata superstiti.'<BR>
&nbsp;&nbsp;&nbsp;&nbsp;&nbsp;'Me torret face mutua<BR>
Thurini Calais filius Ornyti,<BR>
&nbsp;&nbsp;&nbsp;&nbsp;&nbsp;pro quo bis patiar mori,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
si parcent puero fata superstiti.'<BR>
&nbsp;&nbsp;&nbsp;&nbsp;&nbsp;'Quid si prisca redit Venus<BR>
diductosque iugo cogit aeneo,<BR>
&nbsp;&nbsp;&nbsp;&nbsp;&nbsp;si flaua excutitur Chloe<BR>
reiectaeque patet ianua Lydiae?'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT><BR>
&nbsp;&nbsp;&nbsp;&nbsp;&nbsp;'Quamquam sidere pulchrior<BR>
ille est, tu leuior cortice et inprobo<BR>
&nbsp;&nbsp;&nbsp;&nbsp;&nbsp;iracundior Hadria,<BR>
tecum uiuere amem, tecum obeam lubens.'

</p>

<P class=shortborder></p>

<p>

<B>X</B>

</p>

<p>

Extremum Tanain si biberes, Lyce,<BR>
saeuo nupta uiro, me tamen asperas<BR>
porrectum ante foris obicere incolis<BR>
&nbsp;&nbsp;&nbsp;&nbsp;&nbsp;plorares Aquilonibus.

</p>

<p>

Audis quo strepitu ianua, quo nemus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
inter pulchra satum tecta remugiat<BR>
uentis, et positas ut glaciet niues<BR>
&nbsp;&nbsp;&nbsp;&nbsp;&nbsp;puro numine Iuppiter?

</p>

<p>

Ingratam Veneri pone superbiam,<BR>
ne currente retro funis eat rota:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
non te Penelopen difficilem procis<BR>
&nbsp;&nbsp;&nbsp;&nbsp;&nbsp;Tyrrhenus genuit parens.

</p>

<p>

O quamuis neque te munera nec preces<BR>
nec tinctus uiola pallor amantium<BR>
nec uir Pieria paelice saucius&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;curuat, supplicibus tuis

</p>

<p>

parcas, nec rigida mollior aesculo<BR>
nec Mauris animum mitior anguibus:<BR>
non hoc semper erit liminis aut aquae<BR>
&nbsp;&nbsp;&nbsp;&nbsp;&nbsp;caelestis patiens latus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<P class=shortborder></p>

<p>

<B>XI</B>

</p>

<p>

Mercuri, -- nam te docilis magistro<BR>
mouit Amphion lapides canendo, --<BR>
tuque testudo resonare septem<BR>
&nbsp;&nbsp;&nbsp;&nbsp;&nbsp;callida neruis,

</p>

<p>

nec loquax olim neque grata, nunc et&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
diuitum mensis et amica templis,<BR>
dic modos, Lyde quibus obstinatas<BR>
&nbsp;&nbsp;&nbsp;&nbsp;&nbsp;applicet auris,

</p>

<p>

quae uelut latis equa trima campis<BR>
ludit exultim metuitque tangi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
nuptiarum expers et adhuc proteruo<BR>
&nbsp;&nbsp;&nbsp;&nbsp;&nbsp;cruda marito.

</p>

<p>

Tu potes tigris comitesque siluas<BR>
ducere et riuos celeres morari;<BR>
cessit inmanis tibi blandienti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;ianitor aulae

</p>

<p>

Cerberus, quamuis furiale centum<BR>
muniant angues caput eius atque<BR>
spiritus taeter saniesque manet<BR>
&nbsp;&nbsp;&nbsp;&nbsp;&nbsp;ore trilingui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

Quin et Ixion Tityosque uoltu<BR>
risit inuito, stetit urna paulum<BR>
sicca, dum grato Danai puellas<BR>
&nbsp;&nbsp;&nbsp;&nbsp;&nbsp;carmine mulces.

</p>

<p>

Audiat Lyde scelus atque notas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
uirginum poenas et inane lymphae<BR>
dolium fundo pereuntis imo<BR>
&nbsp;&nbsp;&nbsp;&nbsp;&nbsp;seraque fata,

</p>

<p>

quae manent culpas etiam sub Orco.<BR>
Impiae (nam quid potuere maius?)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
impiae sponsos potuere duro<BR>
&nbsp;&nbsp;&nbsp;&nbsp;&nbsp;perdere ferro.

</p>

<p>

Vna de multis face nuptiali<BR>
digna periurum fuit in parentem<BR>
splendide mendax et in omne uirgo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT><BR>
&nbsp;&nbsp;&nbsp;&nbsp;&nbsp;nobilis aeuom,

</p>

<p>

'Surge', quae dixit iuueni marito,<BR>
'surge, ne longus tibi somnus, unde<BR>
non times, detur; socerum et scelestas<BR>
&nbsp;&nbsp;&nbsp;&nbsp;&nbsp;falle sorores,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT>

</p>

<p>

quae uelut nactae uitulos leaenae<BR>
singulos eheu lacerant. Ego illis<BR>
mollior nec te feriam neque intra<BR>
&nbsp;&nbsp;&nbsp;&nbsp;&nbsp;claustra tenebo.

</p>

<p>

Me pater saeuis oneret catenis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>45</FONT><BR>
quod uiro clemens misero peperci,<BR>
me uel extremos Numidarum in agros<BR>
&nbsp;&nbsp;&nbsp;&nbsp;&nbsp;classe releget.

</p>

<p>

I, pedes quo te rapiunt et aurae,<BR>
dum fauet Nox et Venus, i secundo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>50</FONT><BR>
omine et nostri memorem sepulcro<BR>
&nbsp;&nbsp;&nbsp;&nbsp;&nbsp;scalpe querellam.'

</p>

<P class=shortborder></p>

<p>

<B>XII</B>

</p>

<p>

Miserarum est neque amori dare ludum neque dulci<BR>
&nbsp;&nbsp;&nbsp;&nbsp;&nbsp;mala uino lauere aut exanimari<BR>
&nbsp;&nbsp;&nbsp;&nbsp;&nbsp;metuentis patruae uerbera linguae.

</p>

<p>

Tibi qualum Cythereae puer ales, tibi telas<BR>
&nbsp;&nbsp;&nbsp;&nbsp;&nbsp;operosaeque Mineruae studium aufert,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
&nbsp;&nbsp;&nbsp;&nbsp;&nbsp;Neobule, Liparaei nitor Hebri,

</p>

<p>

simul unctos Tiberinis umeros lauit in undis,<BR>
&nbsp;&nbsp;&nbsp;&nbsp;&nbsp;eques ipso melior Bellerophonte,<BR>
&nbsp;&nbsp;&nbsp;&nbsp;&nbsp;neque pugno neque segni pede uictus;

</p>

<p>

catus idem per apertum fugientis agitato&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;grege ceruos iaculari et celer arto<BR>
&nbsp;&nbsp;&nbsp;&nbsp;&nbsp;latitantem fruticeto excipere aprum.

</p>

<P class=shortborder></p>

<p>

<B>XIII</B>

</p>

<p>

O fons Bandusiae splendidior uitro,<BR>
dulci digne mero non sine floribus,<BR>
&nbsp;&nbsp;&nbsp;&nbsp;&nbsp;cras donaberis haedo,<BR>
&nbsp;&nbsp;&nbsp;&nbsp;&nbsp;cui frons turgida cornibus

</p>

<p>

primis et uenerem et proelia destinat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
Frustra: nam gelidos inficiet tibi<BR>
&nbsp;&nbsp;&nbsp;&nbsp;&nbsp;rubro sanguine riuos<BR>
&nbsp;&nbsp;&nbsp;&nbsp;&nbsp;lasciui suboles gregis.

</p>

<p>

Te flagrantis atrox hora Caniculae<BR>
nescit tangere, tu frigus amabile&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;fessis uomere tauris<BR>
&nbsp;&nbsp;&nbsp;&nbsp;&nbsp;praebes et pecori uago.

</p>

<p>

Fies nobilium tu quoque fontium<BR>
me dicente cauis impositam ilicem<BR>
&nbsp;&nbsp;&nbsp;&nbsp;&nbsp;saxis, unde loquaces&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;lymphae desiliunt tuae.

</p>

<P class=shortborder></p>

<p>

<B>XIV</B>

</p>

<p>

Herculis ritu modo dictus, o plebs,<BR>
morte uenalem petiisse laurum,<BR>
Caesar Hispana repetit penatis<BR>
&nbsp;&nbsp;&nbsp;&nbsp;&nbsp;victor ab ora.

</p>

<p>

Vnico gaudens mulier marito&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
prodeat iustis operata sacris<BR>
et soror clari ducis et decorae<BR>
&nbsp;&nbsp;&nbsp;&nbsp;&nbsp;supplice uitta

</p>

<p>

uirginum matres iuuenumque nuper<BR>
sospitum. Vos, o pueri et puellae ac&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
iam uirum expertae, male nominatis<BR>
&nbsp;&nbsp;&nbsp;&nbsp;&nbsp;parcite uerbis.

</p>

<p>

Hic dies uere mihi festus atras<BR>
eximet curas; ego nec tumultum<BR>
nec mori per uim metuam tenente&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;Caesare terras.

</p>

<p>

I, pete unguentum, puer, et coronas<BR>
et cadum Marsi memorem duelli,<BR>
Spartacum si qua potuit uagantem<BR>
&nbsp;&nbsp;&nbsp;&nbsp;&nbsp;fallere testa.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

Dic et argutae properet Neaerae<BR>
murreum nodo cohibere crinem;<BR>
si per inuisum mora ianitorem<BR>
&nbsp;&nbsp;&nbsp;&nbsp;&nbsp;fiet, abito.

</p>

<p>

Lenit albescens animos capillus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
litium et rixae cupidos proteruae;<BR>
non ego hoc ferrem calidus iuuenta<BR>
&nbsp;&nbsp;&nbsp;&nbsp;&nbsp;consule Planco.

</p>

<P class=shortborder></p>

<p>

<B>XV</B>

</p>

<p>

&nbsp;&nbsp;&nbsp;&nbsp;&nbsp;Vxor pauperis Ibyci,<BR>
tandem nequitiae fige modum tuae<BR>
&nbsp;&nbsp;&nbsp;&nbsp;&nbsp;famosisque laboribus;<BR>
maturo propior desine funeri<BR>
&nbsp;&nbsp;&nbsp;&nbsp;&nbsp;inter ludere uirgines&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
et stellis nebulam spargere candidis.<BR>
&nbsp;&nbsp;&nbsp;&nbsp;&nbsp;Non, si quid Pholoen satis,<BR>
et te, Chlori, decet. Filia rectius<BR>
&nbsp;&nbsp;&nbsp;&nbsp;&nbsp;expugnat iuuenum domos,<BR>
pulso Thyias uti concita tympano.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;Illam cogit amor Nothi<BR>
lasciua similem ludere capreae:<BR>
&nbsp;&nbsp;&nbsp;&nbsp;&nbsp;te lanae prope nobilem<BR>
tonsae Luceriam, non citharae decent<BR>
&nbsp;&nbsp;&nbsp;&nbsp;&nbsp;nec flos purpureus rosae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
nec poti uetulam faece tenus cadi.

</p>

<P class=shortborder></p>

<p>

<B>XVI</B>

</p>

<p>

Inclusam Danaen turris aenea<BR>
robustaeque fores et uigilum canum<BR>
tristes excubiae munierant satis<BR>
&nbsp;&nbsp;&nbsp;&nbsp;&nbsp;nocturnis ab adulteris,

</p>

<p>

si non Acrisium, uirginis abditae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
custodem pauidum, Iuppiter et Venus<BR>
risissent: fore enim tutum iter et patens<BR>
&nbsp;&nbsp;&nbsp;&nbsp;&nbsp;conuerso in pretium deo.

</p>

<p>

Aurum per medios ire satellites<BR>
et perrumpere amat saxa potentius&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
ictu fulmineo; concidit auguris<BR>
&nbsp;&nbsp;&nbsp;&nbsp;&nbsp;Argiui domus ob lucrum

</p>

<p>

demersa exitio; diffidit urbium<BR>
portas uir Macedo et subruit aemulos<BR>
reges muneribus; munera nauium&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;saeuos inlaqueant duces.

</p>

<p>

Crescentem sequitur cura pecuniam<BR>
maiorumque fames. Iure perhorrui<BR>
late conspicuum tollere uerticem,<BR>
&nbsp;&nbsp;&nbsp;&nbsp;&nbsp;Maecenas, equitum decus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

Quanto quisque sibi plura negauerit,<BR>
ab dis plura feret; nil cupientium<BR>
nudus castra peto et transfuga diuitum<BR>
&nbsp;&nbsp;&nbsp;&nbsp;&nbsp;partis linquere gestio,

</p>

<p>

contemptae dominus splendidior rei,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
quam si quicquid arat inpiger Apulus<BR>
occultare meis dicerer horreis,<BR>
&nbsp;&nbsp;&nbsp;&nbsp;&nbsp;magnas inter opes inops.

</p>

<p>

Purae riuus aquae siluaque iugerum<BR>
paucorum et segetis certa fides meae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
fulgentem imperio fertilis Africae<BR>
&nbsp;&nbsp;&nbsp;&nbsp;&nbsp;fallit sorte beatior.

</p>

<p>

Quamquam nec Calabrae mella ferunt apes<BR>
nec Laestrygonia Bacchus in amphora<BR>
languescit mihi nec pinguia Gallicis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT><BR>
&nbsp;&nbsp;&nbsp;&nbsp;&nbsp;crescunt uellera pascuis,

</p>

<p>

inportuna tamen pauperies abest,<BR>

nec, si plura uelim, tu dare deneges.<BR>
Contracto melius parua cupidine<BR>
&nbsp;&nbsp;&nbsp;&nbsp;&nbsp;uectigalia porrigam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT>

</p>

<p>

quam si Mygdoniis regnum Alyattei<BR>
campis continuem. Multa petentibus<BR>
desunt multa; bene est cui deus obtulit<BR>
&nbsp;&nbsp;&nbsp;&nbsp;&nbsp;parca quod satis est manu.

</p>

<P class=shortborder></p>

<p>

<B>XVII</B>

</p>

<p>

Aeli uetusto nobilis ab Lamo --<BR>
quando et priores hinc Lamias ferunt<BR>
&nbsp;&nbsp;&nbsp;&nbsp;&nbsp;denominatos et nepotum<BR>
&nbsp;&nbsp;&nbsp;&nbsp;&nbsp;per memores genus omne fastos,

</p>

<p>

auctore ab illo ducis originem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
qui Formiarum moenia dicitur<BR>
&nbsp;&nbsp;&nbsp;&nbsp;&nbsp;princeps et innantem Maricae<BR>
&nbsp;&nbsp;&nbsp;&nbsp;&nbsp;litoribus tenuisse Lirim,

</p>

<p>

late tyrannus, -- cras foliis nemus<BR>
multis et alga litus inutili&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;demissa tempestas ab Euro<BR>
&nbsp;&nbsp;&nbsp;&nbsp;&nbsp;sternet, aquae nisi fallit augur

</p>

<p>

annosa cornix. Dum potes, aridum<BR>
conpone lignum; cras Genium mero<BR>
&nbsp;&nbsp;&nbsp;&nbsp;&nbsp;curabis et porco bimenstri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;cum famulis operum solutis.

</p>

<P class=shortborder></p>

<p>

<B>XVIII</B>

</p>

<p>

Faune, Nympharum fugientum amator,<BR>
per meos finis et aprica rura<BR>
lenis incedas abeasque paruis<BR>
&nbsp;&nbsp;&nbsp;&nbsp;&nbsp;aequus alumnis,

</p>

<p>

si tener pleno cadit haedus anno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
larga nec desunt Veneris sodali<BR>
uina craterae, uetus ara multo<BR>
&nbsp;&nbsp;&nbsp;&nbsp;&nbsp;fumat odore.

</p>

<p>

Ludit herboso pecus omne campo,<BR>
cum tibi Nonae redeunt Decembres,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
festus in pratis uacat otioso<BR>
&nbsp;&nbsp;&nbsp;&nbsp;&nbsp;cum boue pagus;

</p>

<p>

inter audacis lupus errat agnos,<BR>
spargit agrestis tibi silua frondes,<BR>
gaudet inuisam pepulisse fossor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;ter pede terram.

</p>

<P class=shortborder></p>

<p>

<B>XIX</B>

</p>

<p>

&nbsp;&nbsp;&nbsp;&nbsp;&nbsp;Quantum distet ab Inacho<BR>
Codrus, pro patria non timidus mori,<BR>
&nbsp;&nbsp;&nbsp;&nbsp;&nbsp;narras, et genus Aeaci,<BR>
et pugnata sacro bella sub Ilio.<BR>
&nbsp;&nbsp;&nbsp;&nbsp;&nbsp;Quo Chium pretio cadum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
mercemur, quis aquam temperet ignibus,<BR>
&nbsp;&nbsp;&nbsp;&nbsp;&nbsp;quo praebente domum et quota<BR>
Paelignis caream frigoribus, taces.<BR>
&nbsp;&nbsp;&nbsp;&nbsp;&nbsp;Da lunae propere nouae,<BR>
da noctis mediae, da, puer, auguris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;Murenae. Tribus aut nouem<BR>
miscentur cyathis pocula commodis?<BR>
&nbsp;&nbsp;&nbsp;&nbsp;&nbsp;Qui Musas amat imparis,<BR>
ternos ter cyathos attonitus petet<BR>
uates, tris prohibet supra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
rixarum metuens tangere Gratia<BR>
&nbsp;&nbsp;&nbsp;&nbsp;&nbsp;nudis iuncat sororibus.<BR>
Insanire iuuat... Cur Berecyntiae<BR>
&nbsp;&nbsp;&nbsp;&nbsp;&nbsp;cessant flamina tibiae?<BR>
Cur pendet tacita fistula cum lyra?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT><BR>
&nbsp;&nbsp;&nbsp;&nbsp;&nbsp;Parcentis ego dexteras<BR>
odi: sparge rosas; audiat inuidus<BR>
&nbsp;&nbsp;&nbsp;&nbsp;&nbsp;dementem strepitum Lycus,<BR>
et uicina seni non habilis Lyco.<BR>
&nbsp;&nbsp;&nbsp;&nbsp;&nbsp;Spissa te nitidum coma,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
puro te similem, Telephe, Vespero<BR>
&nbsp;&nbsp;&nbsp;&nbsp;&nbsp;tempestiua petit Rhode:<BR>
me lentus Glycerae torret amor meae.

</p>

<P class=shortborder></p>

<p>

<B>XX</B>

</p>

<p>

Non uides quanto moueas periclo,<BR>
Pyrrhe, Gaetulae catulos leaenae?<BR>
Dura post paulo fugies inaudax<BR>
&nbsp;&nbsp;&nbsp;&nbsp;&nbsp;proelia raptor,

</p>

<p>

cum per obstantis iuuenum cateruas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
ibit insignem repetens Nearchum:<BR>
grande certamen tibi praeda cedat<BR>
&nbsp;&nbsp;&nbsp;&nbsp;&nbsp;maior, an illi.

</p>

<p>

Interim, dum tu celeris sagittas<BR>
promis, haec dentes acuit timendos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
arbiter pugnae prosuisse nudo<BR>
&nbsp;&nbsp;&nbsp;&nbsp;&nbsp;sub pede palmam

</p>

<p>

fertur, et leni recreare uento<BR>
sparsum odoratis umerum capillis,<BR>
qualis aut Nireus fuit aut aquosa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;raptus ab Ida.

</p>

<P class=shortborder></p>

<p>

<B>XXI</B>

</p>

<p>

O nata mecum consule Manlio,<BR>
seu tu querellas siue geris iocos<BR>
&nbsp;&nbsp;&nbsp;&nbsp;&nbsp;seu rixam et insanos amores<BR>
&nbsp;&nbsp;&nbsp;&nbsp;&nbsp;seu facilem, pia testa, somnum,

</p>

<p>

quocumque lectum nomine Massicum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
seruas, moueri digna bono die,<BR>
&nbsp;&nbsp;&nbsp;&nbsp;&nbsp;descende, Coruino iubente<BR>
&nbsp;&nbsp;&nbsp;&nbsp;&nbsp;promere languidiora uina.

</p>

<p>

Non ille, quamquam Socraticis madet<BR>
sermonibus, te negleget horridus:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;narratur et prisci Catonis<BR>
&nbsp;&nbsp;&nbsp;&nbsp;&nbsp;saepe mero caluisse uirtus.

</p>

<p>

Tu lene tormentum ingenio admoues<BR>
plerumque duro; tu sapientium<BR>
&nbsp;&nbsp;&nbsp;&nbsp;&nbsp;curas et arcanum iocoso&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;consilium retegis Lycaeo.

</p>

<p>

Tu spem reducis mentibus anxiis<BR>
uiresque et addis cornua pauperi,<BR>
&nbsp;&nbsp;&nbsp;&nbsp;&nbsp;post te neque iratos trementi<BR>
&nbsp;&nbsp;&nbsp;&nbsp;&nbsp;regum apices neque militum arma.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

Te Liber et si laeta aderit Venus<BR>
segnesque nodum soluere Gratiae<BR>
&nbsp;&nbsp;&nbsp;&nbsp;&nbsp;uiuaeque procucent lucernae,<BR>
&nbsp;&nbsp;&nbsp;&nbsp;&nbsp;dum rediens fugat astra Phoebus.

</p>

<P class=shortborder></p>

<p>

<B>XXII</B>

</p>

<p>

Montium custos nemorumque uirgo,<BR>
quae laborantis utero puellas<BR>
ter uocata audis adimisque leto,<BR>
&nbsp;&nbsp;&nbsp;&nbsp;&nbsp;diua triformis,

</p>

<p>

inminens uillae tua pinus esto,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
quam per exactos ego laetus annos<BR>
uerris obliquom meditantis ictum<BR>
&nbsp;&nbsp;&nbsp;&nbsp;&nbsp;sanguine donem.

</p>

<P class=shortborder></p>

<p>

<B>XXIII</B>

</p>

<p>

Caelo supinas si tuleris manus<BR>
nascente luna, rustica Phidyle,<BR>
&nbsp;&nbsp;&nbsp;&nbsp;&nbsp;si ture placaris et horna<BR>
&nbsp;&nbsp;&nbsp;&nbsp;&nbsp;fruge Lares auidaque porca

</p>

<p>

nec pestilentem sentiet Africum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
fecunda uitis nec sterilem seges<BR>
&nbsp;&nbsp;&nbsp;&nbsp;&nbsp;robiginem aut dulces alumni<BR>
&nbsp;&nbsp;&nbsp;&nbsp;&nbsp;pomifero graue tempus anno.

</p>

<p>

Nam quae niuali pascitur Algido<BR>
deuota quercus inter et ilices&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;aut crescit Albanis in herbis<BR>
&nbsp;&nbsp;&nbsp;&nbsp;&nbsp;uictima, pontificum securis

</p>

<p>

ceruice tinguet; te nihil attinet<BR>
temptare multa caede bidentium<BR>
&nbsp;&nbsp;&nbsp;&nbsp;&nbsp;paruos coronantem marino&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;rore deos fragilique myrto.

</p>

<p>

Inmunis aram si tetigit manus,<BR>
non sumptuosa blandior hostia<BR>
&nbsp;&nbsp;&nbsp;&nbsp;&nbsp;molliuit auersos Penatis<BR>
&nbsp;&nbsp;&nbsp;&nbsp;&nbsp;farre pio et saliente mica.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<P class=shortborder></p>

<p>

<B>XXIV</B>

</p>

<p>

&nbsp;&nbsp;&nbsp;&nbsp;&nbsp;Intactis opulentior<BR>
thesauris Arabum et diuitis Indiae<BR>
&nbsp;&nbsp;&nbsp;&nbsp;&nbsp;caementis licet occupes<BR>
terrenum omne tuis et mare publicum:<BR>
&nbsp;&nbsp;&nbsp;&nbsp;&nbsp;si figit adamantinos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
summis uerticibus dira Necessitas<BR>
&nbsp;&nbsp;&nbsp;&nbsp;&nbsp;clauos, non animum metu,<BR>
non mortis laqueis expedies caput.<BR>
&nbsp;&nbsp;&nbsp;&nbsp;&nbsp;Campestres melius Scythae,<BR>
quorum plaustra uagas rite trahunt domos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;uiuunt et rigidi Getae<BR>
inmetata quibus iugera liberas<BR>
&nbsp;&nbsp;&nbsp;&nbsp;&nbsp;fruges et Cererem ferunt<BR>
nec cultura placet longior annua<BR>
&nbsp;&nbsp;&nbsp;&nbsp;&nbsp;defunctumque laboribus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
aequali recreat sorte uicarius.<BR>
&nbsp;&nbsp;&nbsp;&nbsp;&nbsp;Illic matre carentibus<BR>
priuignis mulier temperat innocens<BR>
&nbsp;&nbsp;&nbsp;&nbsp;&nbsp;nec dotata regit uirum<BR>
coniunx nec nitido fidit adultero;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT><BR>
&nbsp;&nbsp;&nbsp;&nbsp;&nbsp;dos est magna parentium<BR>
uirtus et metuens alterius uiri<BR>
&nbsp;&nbsp;&nbsp;&nbsp;&nbsp;certo foedere castitas,<BR>
et peccare nefas aut pretium est mori.<BR>
&nbsp;&nbsp;&nbsp;&nbsp;&nbsp;O quisquis uolet impias&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
caedis et rabiem tollere ciuicam,<BR>
&nbsp;&nbsp;&nbsp;&nbsp;&nbsp;si quaeret Pater Vrbium<BR>
suscribi statuis, indomitam audeat<BR>
&nbsp;&nbsp;&nbsp;&nbsp;&nbsp;refrenare licentiam,<BR>
clarus postgenitis; quatenus, heu nefas!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
&nbsp;&nbsp;&nbsp;&nbsp;&nbsp;uirtutem incolumem odimus,<BR>
sublatam ex oculis quaerimus inuidi.<BR>
&nbsp;&nbsp;&nbsp;&nbsp;&nbsp;Quid tristes querimoniae<BR>
si non supplicio culpa reciditur,<BR>
&nbsp;&nbsp;&nbsp;&nbsp;&nbsp;quid leges sine moribus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT><BR>
uanae proficiunt, si neque feruidis<BR>
&nbsp;&nbsp;&nbsp;&nbsp;&nbsp;pars inclusa caloribus<BR>
mundi nec Boreae finitimum latus<BR>
&nbsp;&nbsp;&nbsp;&nbsp;&nbsp;durataeque solo niues<BR>
mercatorem abigunt, horrida callidi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT><BR>
&nbsp;&nbsp;&nbsp;&nbsp;&nbsp;uincunt aequora nauitae?<BR>
Magnum pauperies obprobrium iubet<BR>
&nbsp;&nbsp;&nbsp;&nbsp;&nbsp;quiduis et facere et pati<BR>
uirtutisque uiam deserit arduae.<BR>
&nbsp;&nbsp;&nbsp;&nbsp;&nbsp;Vel non in Capitolium&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>45</FONT><BR>
quo clamor uocat et turba fauentium<BR>
&nbsp;&nbsp;&nbsp;&nbsp;&nbsp;uel non in mare proximum<BR>
gemmas et lapides, aurum et inutile,<BR>
&nbsp;&nbsp;&nbsp;&nbsp;&nbsp;summi materiem mali,<BR>
mittamus, scelerum si bene paenitet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>50</FONT><BR>
&nbsp;&nbsp;&nbsp;&nbsp;&nbsp;Eradenda cupidinis<BR>
praui sunt elementa et tenerae nimis<BR>
&nbsp;&nbsp;&nbsp;&nbsp;&nbsp;mentes asperioribus<BR>
formandae studiis. Nescit equo rudis<BR>
&nbsp;&nbsp;&nbsp;&nbsp;&nbsp;haerere ingenuus puer&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>55</FONT><BR>
uenarique timet, ludere doctior<BR>
&nbsp;&nbsp;&nbsp;&nbsp;&nbsp;seu Graeco iubeas trocho<BR>
seu malis uetita legibus alea,<BR>
&nbsp;&nbsp;&nbsp;&nbsp;&nbsp;cum periura patris fides<BR>
consortem socium fallat et hospites,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>60</FONT><BR>
&nbsp;&nbsp;&nbsp;&nbsp;&nbsp;indignoque pecuniam<BR>
haredi properet. Scilicet inprobae<BR>
&nbsp;&nbsp;&nbsp;&nbsp;&nbsp;crescunt diuitiae, tamen<BR>
curtae nescio quid semper abest rei.

</p>

<P class=shortborder></p>

<p>

<B>XXV</B>

</p>

<p>

&nbsp;&nbsp;&nbsp;&nbsp;&nbsp;Quo me, Bacche, rapis tui<BR>
plenum? Quae nemora aut quos agor in specus<BR>
&nbsp;&nbsp;&nbsp;&nbsp;&nbsp;uelox mente noua? Quibus<BR>
antrum egregii Caesaris audiar<BR>
&nbsp;&nbsp;&nbsp;&nbsp;&nbsp;aeternum meditans decus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
stellis inserere et consilio Iouis?<BR>
&nbsp;&nbsp;&nbsp;&nbsp;&nbsp;Dicam insigne, recens, adhuc<BR>
indictum ore alio. Non secus in iugis<BR>
&nbsp;&nbsp;&nbsp;&nbsp;&nbsp;exsomnis stupet Euhias,<BR>
Hebrum prospiciens et niue candidam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;Thracen ac pede barbaro<BR>
lustratam Rhodopen, ut mihi deuio<BR>
&nbsp;&nbsp;&nbsp;&nbsp;&nbsp;ripas et uacuum nemus<BR>
mirari libet. O Naiadum potens<BR>
&nbsp;&nbsp;&nbsp;&nbsp;&nbsp;Baccharumque ualentium&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
proceras manibus uertere fraxinos,<BR>
&nbsp;&nbsp;&nbsp;&nbsp;&nbsp;nil paruum aut humili modo,<BR>
nil mortale loquar. Dulce periculum est,<BR>
&nbsp;&nbsp;&nbsp;&nbsp;&nbsp;o Lenaee, sequi deum<BR>
cingentem uiridi tempora pampino.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<P class=shortborder></p>

<p>

<B>XXVI</B>

</p>

<p>

Vixi puellis nuper idoneus<BR>
et militaui non sine gloria;<BR>
&nbsp;&nbsp;&nbsp;&nbsp;&nbsp;nunc arma defunctumque bello<BR>
&nbsp;&nbsp;&nbsp;&nbsp;&nbsp;barbiton hic paries habebit,

</p>

<p>

laeuom marinae qui Veneris latus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
custodit. Hic, hic ponite lucida<BR>
&nbsp;&nbsp;&nbsp;&nbsp;&nbsp;funalia et uectis et arcus<BR>
&nbsp;&nbsp;&nbsp;&nbsp;&nbsp;oppositis foribus minacis.

</p>

<p>

O quae beatum diua tenes Cyprum et<BR>
Memphin carentem Sithonia niue&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;regina, sublimi flagello<BR>
&nbsp;&nbsp;&nbsp;&nbsp;&nbsp;tange Chloen semel arrogantem.

</p>

<P class=shortborder></p>

<p>

<B>XXVII</B>

</p>

<p>

Impios parrae recinentis omen<BR>
ducat et praegnans canis aut ab agro<BR>
raua decurrens lupa Lanuuino<BR>
&nbsp;&nbsp;&nbsp;&nbsp;&nbsp;fetaque uolpes;

</p>

<p>

umpat et serpens iter institutum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT>r<BR>
si per obliquom similis sagittae<BR>
terruit mannos: ego cui timebo<BR>
&nbsp;&nbsp;&nbsp;&nbsp;&nbsp;prouidus auspex,

</p>

<p>

antequam stantis repetat paludes<BR>
imbrium diuina auis inminentum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
oscinem coruum prece suscitabo<BR>
&nbsp;&nbsp;&nbsp;&nbsp;&nbsp;solis ab ortu.

</p>

<p>

Sis licet felix, ubicumque mauis,<BR>
et memor nostri, Galatea, uiuas,<BR>
teque nec laeuus uetet ire picus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;nec uaga cornix.

</p>

<p>

Sed uides quanto trepidet tumultu<BR>
pronus Orion? Ego quid sit ater<BR>
Hadriae noui sinus et quid albus<BR>
&nbsp;&nbsp;&nbsp;&nbsp;&nbsp;peccet Iapyx.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

Hostium uxores puerique caecos<BR>
sentiant motus orientis Austri et<BR>
aequoris nigri fremitum et trementis<BR>
&nbsp;&nbsp;&nbsp;&nbsp;&nbsp;uerbere ripas.

</p>

<p>

Sic et Europe niueum doloso&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
credidit tauro latus et scatentem<BR>
beluis pontum mediasque fraudes<BR>
&nbsp;&nbsp;&nbsp;&nbsp;&nbsp;palluit audax.

</p>

<p>

Nuper in pratis studiosa florum et<BR>
debitae Nymphis opifex coronae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
nocte sublustri nihil astra praeter<BR>
&nbsp;&nbsp;&nbsp;&nbsp;&nbsp;uidit et undas.

</p>

<p>

Quae simul centum tetigit potentem<BR>
oppidis Creten: 'Pater, o relictum<BR>
filiae nomen pietasque' dixit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT><BR>
&nbsp;&nbsp;&nbsp;&nbsp;&nbsp;'uicta furore!

</p>

<p>

Vnde quo ueni? Leuis una mors est<BR>
uirginum culpae. Vigilansne ploro<BR>
turpe commissum an uitiis carentem<BR>
&nbsp;&nbsp;&nbsp;&nbsp;&nbsp;ludit imago&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT>

</p>

<p>

uana quae porta fugiens eburna<BR>
somnium ducit? Meliusne fluctus<BR>
ire per longos fuit an recentis<BR>
&nbsp;&nbsp;&nbsp;&nbsp;&nbsp;carpere flores?

</p>

<p>

Si quis infamen mihi nunc iuuencum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>45</FONT><BR>
dedat iratae, lacerare ferro et<BR>
frangere enitar modo multum amati<BR>
&nbsp;&nbsp;&nbsp;&nbsp;&nbsp;cornua monstri.

</p>

<p>

Impudens liqui patrios Penates,<BR>
impudens Orcum moror. O deorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>50</FONT><BR>
si quis haec audis, utinam inter errem<BR>
&nbsp;&nbsp;&nbsp;&nbsp;&nbsp;nuda leones.

</p>

<p>

Antequam turpis macies decentis<BR>
occupet malas teneraeque sucus<BR>
defluat praedae, speciosa quaero&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>55</FONT><BR>
&nbsp;&nbsp;&nbsp;&nbsp;&nbsp;pascere tigris.

</p>

<p>

Vilis Europe, pater urget absens:<BR>
quid mori cessas? Potes hac ab orno<BR>
pendulum zona bene te secuta<BR>
&nbsp;&nbsp;&nbsp;&nbsp;&nbsp;laedere collum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>60</FONT>

</p>

<p>

Siue te rupes et acuta leto<BR>
saxa delectant, age te procellae<BR>
crede ueloci, nisi erile mauis<BR>
&nbsp;&nbsp;&nbsp;&nbsp;&nbsp;carpere pensum

</p>

<p>

regius sanguis dominaeque tradi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>65</FONT><BR>
barbarae paelex.' Aderat querenti<BR>
perfidum ridens Venus et remisso<BR>
&nbsp;&nbsp;&nbsp;&nbsp;&nbsp;filius arcu.

</p>

<p>

Mox, ubi lusit satis: 'Abstineto'<BR>
dixit 'irarum calidaeque rixae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>70</FONT><BR>
cum tibi inuisus laceranda reddet<BR>
&nbsp;&nbsp;&nbsp;&nbsp;&nbsp;cornua taurus.

</p>

<p>

Vxor inuicti Iouis esse nescis.<BR>
Mitte singultus, bene ferre magnam<BR>
disce fortunam; tua sectus orbis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>75</FONT><BR>
&nbsp;&nbsp;&nbsp;&nbsp;&nbsp;nomina ducet'.

</p>

<P class=shortborder></p>

<p>

<B>XXVIII</B>

</p>

<p>

&nbsp;&nbsp;&nbsp;&nbsp;&nbsp;Festo quid potius die<BR>
Neptuni faciam? Prome reconditum,<BR>
&nbsp;&nbsp;&nbsp;&nbsp;&nbsp;Lyde, strenua Caecubum<BR>
munitaeque adhibe uim sapientiae.<BR>
&nbsp;&nbsp;&nbsp;&nbsp;&nbsp;Inclinare meridiem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
sentis ac, ueluti stet uolucris dies,<BR>
&nbsp;&nbsp;&nbsp;&nbsp;&nbsp;parcis deripere horreo<BR>
cessantem Bibuli consulis amphoram?<BR>
&nbsp;&nbsp;&nbsp;&nbsp;&nbsp;Nos cantabimus inuicem<BR>
Neptunum et uiridis Nereidum comas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;tu curua recines lyra<BR>
Latonam et celeris spicula Cynthiae;<BR>
&nbsp;&nbsp;&nbsp;&nbsp;&nbsp;summo carmine, quae Cnidon<BR>
fulgentisque tenet Cycladas et Paphum<BR>
&nbsp;&nbsp;&nbsp;&nbsp;&nbsp;iunctis uisit oloribus;<BR>
dicetur merita Nox quoque nenia.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT>

</p>

<P class=shortborder></p>

<p>

<B>XXIX</B>

</p>

<p>

Tyrrhena regum progenies, tibi<BR>
non ante uerso lene merum cado<BR>
&nbsp;&nbsp;&nbsp;&nbsp;&nbsp;cum flore, Maecenas, rosarum et<BR>
&nbsp;&nbsp;&nbsp;&nbsp;&nbsp;pressa tuis balanus capillis

</p>

<p>

amdudum apud me est: eripe te morae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT>i<BR>
nec semper udum Tibur et Aefulae<BR>
&nbsp;&nbsp;&nbsp;&nbsp;&nbsp;decliue contempleris aruom et<BR>
&nbsp;&nbsp;&nbsp;&nbsp;&nbsp;Telegoni iuga parricidae.

</p>

<p>

Fastidiosam desere copiam et<BR>
molem propinquam nubibus arduis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
&nbsp;&nbsp;&nbsp;&nbsp;&nbsp;omitte mirari beatae<BR>
&nbsp;&nbsp;&nbsp;&nbsp;&nbsp;fumum et opes strepitumque Romae.

</p>

<p>

Plerumque gratae diuitibus uices<BR>
mundaeque paruo sub lare pauperum<BR>
&nbsp;&nbsp;&nbsp;&nbsp;&nbsp;cenae sine aulaeis et ostro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
&nbsp;&nbsp;&nbsp;&nbsp;&nbsp;sollicitam explicuere frontem.

</p>

<p>

Iam clarus occultum Andromedae pater<BR>
ostendit ignem, iam Procyon furit<BR>
&nbsp;&nbsp;&nbsp;&nbsp;&nbsp;et stella uesani Leonis<BR>
&nbsp;&nbsp;&nbsp;&nbsp;&nbsp;sole dies referente siccos;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT>

</p>

<p>

iam pastor umbras cum grege languido<BR>
riuomque fessus quaerit et horridi<BR>
&nbsp;&nbsp;&nbsp;&nbsp;&nbsp;dumeta Siluani caretque<BR>
&nbsp;&nbsp;&nbsp;&nbsp;&nbsp;ripa uagis taciturna uentis.

</p>

<p>

Tu ciuitatem quis deceat status&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
curas et urbi sollicitus times<BR>
&nbsp;&nbsp;&nbsp;&nbsp;&nbsp;quid Seres et regnata Cyro<BR>
&nbsp;&nbsp;&nbsp;&nbsp;&nbsp;Bactra parent Tanaisque discors.

</p>

<p>

Prudens futuri temporis exitum<BR>
caliginosa nocte premit deus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
&nbsp;&nbsp;&nbsp;&nbsp;&nbsp;ridetque, si mortalis ultra<BR>
&nbsp;&nbsp;&nbsp;&nbsp;&nbsp;fas trepidat. Quod adest memento

</p>

<p>

componere aequus; cetera fluminis<BR>
ritu feruntur, nunc medio aequore<BR>
&nbsp;&nbsp;&nbsp;&nbsp;&nbsp;cum pace delabentis Etruscum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT><BR>
&nbsp;&nbsp;&nbsp;&nbsp;&nbsp;in mare, nunc lapides adesos

</p>

<p>

stirpisque raptas et pecus et domos<BR>
uolentis una, non sine montium<BR>
&nbsp;&nbsp;&nbsp;&nbsp;&nbsp;clamore uicinaeque siluae,<BR>
&nbsp;&nbsp;&nbsp;&nbsp;&nbsp;cum fera diluuies quietos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT>

</p>

<p>

inritat amnis. Ille potens sui<BR>
laetusque deget cui licet in diem<BR>
&nbsp;&nbsp;&nbsp;&nbsp;&nbsp;dixisse: 'Vixi': cras uel atra<BR>
&nbsp;&nbsp;&nbsp;&nbsp;&nbsp;nube polum Pater occupato

</p>

<p>

uel sole puro; non tamen inritum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>45</FONT><BR>
quodcumque retro est, efficiet neque<BR>
&nbsp;&nbsp;&nbsp;&nbsp;&nbsp;diffinget infectumque reddet<BR>
&nbsp;&nbsp;&nbsp;&nbsp;&nbsp;quod fugiens semel hora uexit.

</p>

<p>

Fortuna saeuo laeta negotio et<BR>
ludum insolentem ludere pertinax&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>50</FONT><BR>
&nbsp;&nbsp;&nbsp;&nbsp;&nbsp;transmutat incertos honores,<BR>
&nbsp;&nbsp;&nbsp;&nbsp;&nbsp;nunc mihi, nunc alii benigna.

</p>

<p>

Laudo manentem; si celeris quatit<BR>
pinnas, resigno quae dedit et mea<BR>
&nbsp;&nbsp;&nbsp;&nbsp;&nbsp;uirtute me inuoluo probamque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>55</FONT><BR>
&nbsp;&nbsp;&nbsp;&nbsp;&nbsp;pauperiem sine dote quaero.

</p>

<p>

Non est meum, si mugiat Africis<BR>
malus procellis, ad miseras preces<BR>
&nbsp;&nbsp;&nbsp;&nbsp;&nbsp;decurrere et uotis pacisci,<BR>
&nbsp;&nbsp;&nbsp;&nbsp;&nbsp;ne Cypriae Tyriaeque merces&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>60</FONT>

</p>

<p>

addant auaro diuitias mari;<BR>
tunc me biremis praesidio scaphae<BR>
&nbsp;&nbsp;&nbsp;&nbsp;&nbsp;tutum per Aegaeos tumultus<BR>
&nbsp;&nbsp;&nbsp;&nbsp;&nbsp;aura feret geminusque Pollux.

</p>

<P class=shortborder></p>

<p>

<B>XXX</B>

</p>

<p>

Exegi monumentum aere perennius<BR>
regalique situ pyramidum altius,<BR>
quod non imber edax, non Aquilo inpotens<BR>
possit diruere aut innumerabilis<BR>
annorum series et fuga temporum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
Non omnis moriar multaque pars mei<BR>
uitabit Libitinam; usque ego postera<BR>
crescam laude recens, dum Capitolium<BR>
scandet cum tacita uirgine pontifex.<BR>
Dicar, qua uiolens obstrepit Aufidus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
et qua pauper aquae Daunus agrestium<BR>
regnauit populorum, ex humili potens<BR>
princeps Aeolium carmen ad Italos<BR>
deduxisse modos. Sume superbiam<BR>
quaesitam meritis et mihi Delphica&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
lauro cinge uolens, Melpomene, comam.
</P>

<div class="footer">
	<p>
		<a href="/hor.html">Horace</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</BODY>
</HTML>