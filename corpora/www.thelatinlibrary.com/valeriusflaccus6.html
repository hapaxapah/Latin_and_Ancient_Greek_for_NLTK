<html>
	<head>
		<title>
			Valerius Flaccus: Liber VI
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>VALERI FLACCI ARGONAVTICA LIBER VI
</p>

<p class=border></P>

<p>At vigil isdem ardet furiis Gradivus et acri<BR>
corde tumet nec quas acies, quae castra sequatur<BR>
invenit. ire placet tandem[que] praesensque tueri,<BR>
sternere si Minyas magnoque rependere luctu<BR>
regis pacta queat Graiamque absumere pubem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><BR>
impulit hinc currus monstrum inrevocabile belli<BR>
concutiens Scythiaeque super tentoria sistit.<BR>
protinus e castris fugit sopor: excita tela,<BR>
turbati coiere duces. hos insuper ingens<BR>
fama movet, rate quae sacra vulgabat Achivos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><BR>
advenisse sui repe&lt;te&gt;nte&lt;s&gt; vellera Phrixi,<BR>
quos malus hospitio iunctaque ad foedera dextra<BR>
luserit Aeetes atque in sua traxerit arma.<BR>
&nbsp;&nbsp;&nbsp;&nbsp;&nbsp;&nbsp;Ergo consiliis dum nox vacat alta movendis<BR>
legatos placet ire duces mandataque Perses&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><BR>
edocet, adfari Minyas fraudemque tyranni<BR>
ut moneant. quinam hinc animos averterit error?<BR>
se primum Haemoniis hortatum ea vellera terris<BR>
reddere et exuvias pecudis dimittere sacrae:<BR>
hinc odium et tanti venisse exordia belli.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><BR>
quin potius dextramque suam suaque arma sequantur<BR>
aut remeent (neque enim Aeetae promissa fidemque<BR>
esse loco). abstineant alienae sanguine pugnae.<BR>
non illos ideo tanti venisse labores<BR>
per maris. ignotis quid opus concurrere nec quos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><BR>
oderis? haec medio Perses dum tempore mandat,<BR>
aureus effulsit campis rubor armaque et acres<BR>
sponte sua strepuere tubae. Mars saevus ab altis<BR>
'hostis io,' conclamat equis 'agite ite [ite], propinquat!'<BR>
ac simul hinc Colchos, hinc fundit in aequora Persen.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><BR>
[tum gens quaeque suis commisit proelia telis<BR>
voxque dei pariter pugnas audita per omnes.]<BR>
&nbsp;&nbsp;&nbsp;&nbsp;&nbsp;&nbsp;Hinc age Rhipaeo quos videris orbe furores,<BR>
Musa, mone, quanto Scythiam molimine Perses<BR>
concierit, quis fretus equis per bella virisque.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><BR>
verum ego nec numero memorem nec nomine cunctos<BR>
mille vel ora movens. neque enim plaga gentibus ulla<BR>
ditior: aeterno quamquam Maeotia pubes<BR>
Marte cadat, pingui numquam tamen ubere defit<BR>
quod geminas Arctos magnumque quod impleat Anguem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><BR>
ergo duces solasque, deae, mihi promite gentes.<BR>
&nbsp;&nbsp;&nbsp;&nbsp;&nbsp;&nbsp;Miserat ardentes mox ipsa secutus Alanos<BR>
Heniochosque truces iam pridem infensus Anausis,<BR>
pacta quod Albano coniunx Medea tyranno,<BR>
nescius heu quanti thalamos ascendere monstri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><BR>
arserit atque urbes maneat qui terror Achaeas,<BR>
gratior ipse deis orbaque beatior aula.<BR>
proxima Bisaltae legio ductorque Colaxes,<BR>
sanguis et ipse deum, Scythicis quem Iuppiter oris<BR>
progenuit viridem Myracen Tibisenaque iuxta&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><BR>
ostia, semifero--dignum si credere--captus<BR>
corpore, nec nymphae geminos exhorruit angues.<BR>
cuncta phalanx insigne Iovis caelataque gestat<BR>
tegmina dispersos trifidis ardoribus ignes;<BR>
nec primus radios, miles Romane, corusci&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><BR>
fulminis et rutilas scutis diffuderis alas.<BR>
insuper auratos collo gerit ipse dracones,<BR>
matris Horae specimen, linguisque adversus utrimque<BR>
congruit et tereti serpens dat vulnere gemmae.<BR>
tertius unanimis veniens cum milibus Auchus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><BR>
Cimmerias ostentat opes, cui candidus olim<BR>
crinis inest, natale decus; dat longior aetas<BR>
iam speciem; triplici percurrens tempora nodo<BR>
demittit sacro geminas a vertice vittas.<BR>
Datin Achaemeniae gravior de vulnere pugnae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><BR>
misit in arma Daraps, acies quem Martia circum<BR>
Gangaridum potaque Gerus quos efferat unda<BR>
quique lacum cinxere Bycen. non defuit Anxur,<BR>
non Radalo cum fratre Sydon, Acesinaque laevo<BR>
omine fatidicae ~Phrixus~ movet agmina cervae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><BR>
ipsa comes saetis fulgens et cornibus aureis<BR>
ante aciem celsi vehitur gestamine conti<BR>
maesta nec in saevae lucos reditura Dianae.<BR>
movit et Hylaea supplex cum gente Syenen<BR>
impia germani praetentans vulnera Perses.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><BR>
densior haud usquam nec celsior extulit ullas<BR>
silva trabes fessaeque prius rediere sagittae<BR>
&lt;. . . . . . . . . . . . . . . . . . . . . .&gt;<BR>
quin et ab Hyrcanis Titanius expulit antris<BR>
Ciris in arma viros plaustrisque ad proelia cunctas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">80</span><BR>
Coelaletae traxere manus. ibi sutilis illis<BR>
est domus et crudo residens sub vellere coniunx<BR>
et puer e primo torquens temone cateias.<BR>
linquitur abruptus pelago Tyra, linquitur et mons<BR>
Ambenus et gelidis pollens Ophiusa venenis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">85</span><BR>
degeneresque ruunt Sindi glomerantque paterno<BR>
crimine nunc etiam metuentes verbera turmas.<BR>
hos super aeratam Phalces agit aequore nubem<BR>
cum fremitu densique levant vexilla Coralli,<BR>
barbaricae quis signa rotae ferrataque dorso&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">90</span><BR>
forma suum truncaeque, Iovis simulacra, columnae.<BR>
proelia nec rauco curant incendere cornu<BR>
indigenas sed rite duces et prisca suorum<BR>
facta canunt veterumque, viris hortamina, laudes.<BR>
ast ubi Sidonicas inter pedes aequat habenas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">95</span><BR>
illinc iuratos in se trahit Aea Batarnas,<BR>
quos duce Teutagono crudi mora corticis armat<BR>
aequaque nec ferro brevior nec rumpia ligno.<BR>
nec procul albentes gemina ferit aclyde parmas<BR>
hiberni qui terga Novae gelidumque securi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">100</span><BR>
eruit et tota non audit Alazona ripa.<BR>
&lt;. . . . . . . . . . . . . . . . . . .&gt;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">101a</span><BR>
quosque Taras niveumque ferax Euarchus olorum.<BR>
te quoque venturis, ingens Ariasmene, saeclis<BR>
tradiderim, molem belli lateque ferentem<BR>
undique falcatos deserta per aequora currus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">105</span><BR>
insequitur Drangea phalanx claustrisque profusi<BR>
Caspiadae, quis turba canum non segnius acres<BR>
exsilit ad lituos pugnasque capessit eriles.<BR>
inde etiam par mortis honos tumulisque recepti<BR>
inter avos positusque virum. nam pectora ferro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">110</span><BR>
terribilesque innexa iubas ruit agmine nigro<BR>
latratu&lt;que&gt; cohors quanto sonat horrida Ditis<BR>
ianua vel superas Hecates comitatus in auras.<BR>
ducit ab Hyrcanis vates sacer agmina lucis<BR>
Vanus, eum Scythiae iam tertia viderat aetas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">115</span><BR>
magnanimos Minyas Argoaque vela canentem.<BR>
illius et dites monitis spondentibus Indi<BR>
et centumgeminae Lagea novalia Thebes<BR>
totaque Rhipaeo Panchaia rapta triumpho.<BR>
discolor hastatas effudit Hiberia turmas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">120</span><BR>
quas Otaces, quas Latris agunt, et raptor amorum<BR>
Neurus et expertes canentis Iazyges aevi.<BR>
namque ubi iam vires gelidae notusque refutat<BR>
arcus et inceptus iam lancea temnit eriles<BR>
magnanimis mos ductus avis haud segnia mortis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">125</span><BR>
iura pati, dextra sed carae occumbere prolis<BR>
ense dato, rumpuntque moras natusque parensque,<BR>
ambo animis, ambo miri tam fortibus actis.<BR>
hic et odorato spirantes crine ~Mycael~<BR>
Cessaeaeque manus et qui tua iugera nondum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">130</span><BR>
eruis, ignotis insons Arimaspe metallis,<BR>
doctus et Auchates patulo vaga vincula gyro<BR>
spargere et extremas laqueis adducere turmas.<BR>
non ego sanguineis gestantem tympana bellis<BR>
Thyrsaget&lt;en&gt; cinctumque vagis post terga silebo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">135</span><BR>
pellibus et nexas viridantem floribus hastas.<BR>
fama ducem Iovis et Cadmi de sanguine Bacchum<BR>
hac quoque turiferos, felicia regna, Sabaeos,<BR>
hac Arabas fudisse manu, mox rumperet Hebri<BR>
cum vada Thyrsagetas gelida liquisse sub Arcto.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">140</span><BR>
illis omnis adhuc veterum tenor et sacer aeris<BR>
pulsus et eoae memoratrix tibia pugnae.<BR>
iungit opes Emeda suas, sua signa secuti<BR>
Exomatae Torynique et flavi crine Satarchae.<BR>
mellis honor Torynis, ditant sua mulctra Satarchen,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">145</span><BR>
Exomatas venatus alit nec clarior ullis<BR>
Arctos equis. abeunt Hypanin fragilemque per undam<BR>
tigridis aut saevae profugi cum prole leaenae<BR>
maestaque suspectae mater stupet aggere ripae.<BR>
impulit et dubios Phrixei velleris ardor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">150</span><BR>
Centoras et diros magico terrore Choatras.<BR>
omnibus in superos saevus honor, omnibus artes<BR>
monstrificae, nunc vere novo compescere frondes,<BR>
nunc subitam trepidis Maeotin solvere plaustris.<BR>
maximus hos inter Stygia venit arte Coastes.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">155</span><BR>
sollicitat nec Martis amor, sed fama Cytaeae<BR>
virginis et paribus spirans Medea venenis.<BR>
gaudet Averna palus, gaudet iam nocte quieta<BR>
portitor et tuto veniens Latonia caelo.<BR>
ibant et geminis aequantes cornibus alas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">160</span><BR>
Balloniti comitumque celer mutator equorum<BR>
Moesus et ingentis frenator Sarmata conti.<BR>
nec tot ab extremo fluctus agit aequore nec sic<BR>
fratribus adversa Boreas respondet ab unda<BR>
aut is apud fluvios volucrum canor, aethera quantus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">165</span><BR>
tunc lituum concentus adit lymphataque miscet<BR>
milia, quot foliis, quot floribus incipit annus.<BR>
ipse rotis gemit ictus ager tremibundaque pulsu<BR>
nutat humus, quatit ut saevo cum fulmine Phlegram<BR>
Iuppiter atque imis Typhoea verberat arvis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">170</span><BR>
&nbsp;&nbsp;&nbsp;&nbsp;&nbsp;&nbsp;Prima tenent illinc patriis Absyrtus in armis<BR>
et gener ingentesque inter sua milia reges.<BR>
at circa Aesoniden Danaum manus ipsaque Pallas<BR>
aegide terrifica, quam nec dea lassat habendo<BR>
nec pater horrentem colubris vultuque tremendam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">175</span><BR>
Gorgoneo. nec semineces ostendere crines<BR>
tempus adhuc primasque sinit concurrere pugnas.<BR>
impulit hos contra Mavors pater et mala leti<BR>
Gaudia Tisiphoneque caput per nubila tollens<BR>
ad sonitum litui mediaque altissima pugna&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">180</span><BR>
necdum clara quibus sese Fuga mentibus addat.<BR>
&nbsp;&nbsp;&nbsp;&nbsp;&nbsp;&nbsp;Illi ubi consertis iunxere frementia telis<BR>
agmina virque virum galeis adflavit adactis<BR>
continuo hinc obitus perfractaque caedibus arma<BR>
corporaque, alternus cruor alternaeque ruinae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">185</span><BR>
volvit ager galeas et thorax erigit imbres<BR>
sanguineos. hinc barbarici glomerantur ovatus,<BR>
hinc gemitus mixtaeque virum cum pulvere vitae.<BR>
&nbsp;&nbsp;&nbsp;&nbsp;&nbsp;&nbsp;Caspius Aeaeum correpto crine Monesen<BR>
abstulit; hinc pariter Colchi Graique sequuntur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">190</span><BR>
missilibus; rapit ille necem praedamque relinquit<BR>
nec sociis iam cura viri. Dipsanta Caresus<BR>
Strymonaque obscura spargentem vulnera funda<BR>
deicit. Albani cadit ipse Chremedoni[di]s hasta<BR>
iamque latet currusque super turmaeque feruntur.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">195</span><BR>
processere Melas et Idasmenus. incipit hasta<BR>
ante Melas, levis ast abies elusit utrumque.<BR>
ensibus inde ruunt. prior occupat aere citato<BR>
cassidis ima Melas, infracta est vulnere cervix.<BR>
mixta perit virtus: nescit cui debeat Ocheus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">200</span><BR>
aut cui fata Tyres. dum sibila respicit Iron<BR>
cuspidis Argivae, Pyliam latere accipit hastam.<BR>
&nbsp;&nbsp;&nbsp;&nbsp;&nbsp;&nbsp;Viderat Hyrcanos paribus discurrere fratres<BR>
Castor equis, pater armento quos dives ab omni<BR>
nutrierat fatisque viam monstra&lt;ra&gt;t iniquis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">205</span><BR>
tum magis atque magis peditem candore notato<BR>
Tyndariden incendit amor. simul obvius hastam<BR>
pectus in adversum ~gleacit~ alipedemque<BR>
insilit excusso victor duce. risit ab alta<BR>
nube pater prensisque equitem cognovit habenis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">210</span><BR>
at pariter luctuque furens visuque Medores<BR>
Tyndariden petit et superos sic voce precatur:<BR>
'hunc age vel caeso comitem me reddite fratri!<BR>
primus at hic nostra sonipes cadat impius hasta<BR>
credita qui misero non rettulit arma parenti &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">215</span><BR>
meque venit contra captivaque terga ministrat.'<BR>
dixerat, Actaei sed eum prior hasta Phaleri<BR>
deicit; ad socias sonipes citus effugit alas.<BR>
&nbsp;&nbsp;&nbsp;&nbsp;&nbsp;&nbsp;Quis tibi fatales umquam metuisset Amyclas<BR>
Oebaliamque manum, tot, Rhyndace, montibus inter&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">220</span><BR>
diviso totidemque fretis? cadit impiger una<BR>
inguine transfosso clari Taulantis alumnus<BR>
semidea genetrice Tages, cui plurima silvis<BR>
pervigilat materna soror cultusque laborat.<BR>
tenuia non illum candentis carbasa lini,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">225</span><BR>
non auro depicta chlamys, non flava galeri<BR>
caesaries pictoque iuvant subtegmine bracae.<BR>
iamque novus mediae stupefacta per agmina pugnae<BR>
vadit eques densa spargens hastilia dextra<BR>
fulmineumque viris profundens ingerit ensem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">230</span><BR>
huc alternus et huc, cum saevior ecce iuventus<BR>
Sarmaticae coiere manus fremitusque virorum<BR>
semiferi. riget his molli lorica catena,<BR>
id quoque tegmen equis; at equi porrecta per armos<BR>
et caput ingentem campis hostilibus umbram&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">235</span><BR>
fert abies obnixa genu vaditque virum vi,<BR>
vadit equum, docilis relegi docilisque relinqui<BR>
atque iterum medios non altior ire per hostes.<BR>
orbibus hos rapidis mollique per aequora Castor<BR>
anfractu levioris equi deludit anhelos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">240</span><BR>
immemoresque mori; sed non isdem artibus aeque<BR>
concurrunt ultroque ruunt in funera Colchi.<BR>
Campesus impacta latus inter et ilia quercu<BR>
tollitur ac mediam moriens descendit in hastam.<BR>
Oebasus infestum summisso poplite Phalcen&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">245</span><BR>
evasisse ratus laevum per luminis orbem<BR>
transigitur; tenerae tinguuntur vulnere malae.<BR>
contra autem geminis fidens thoracibus ictum<BR>
sustulit et gladio Sibotes ferit ultima teli<BR>
nequiquam. iam cuspis inest nec fragmina curat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">250</span><BR>
Ambenus et trunco medium subit Ocrea ligno.<BR>
seminecem Taxes Hypanin vehit atque remissum<BR>
pone trahit fugiens et cursibus exuit hastam<BR>
dumque recollectam rursus locat, inruit ultro<BR>
turbatumque Lacon et adhuc invadit inermem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">255</span><BR>
impulit adverso praeceps equus Onchea conto<BR>
nequiquam totis revocantem viribus armos<BR>
in latus. accedit sonipes, accedit et ipse<BR>
frigidus. arma cadunt, rorat procul ultima cuspis.<BR>
qualem populeae fidentem nexibus umbrae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">260</span><BR>
siquis avem summi deducat ab aere rami<BR>
ante manu tacita cui plurima crevit harundo;<BR>
illa dolis viscoque super correpta sequaci<BR>
implorat ramos atque inrita concitat alas.<BR>
&nbsp;&nbsp;&nbsp;&nbsp;&nbsp;&nbsp;Parte alia infestis (nam fors ita iunxit) in armis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">265</span><BR>
Styrus adest laetusque virum cognoscit Anausis<BR>
et prior 'en cuius thalamis Aeetia virgo<BR>
dicta manet nostrosque feret qui victor amores.<BR>
non' ait 'invitoque gener mutabere patri.'<BR>
tum simul adversas conlatis cursibus hastas &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">270</span><BR>
coniciunt, fugit adductis Albanus habenis<BR>
saucius atque datum leto non sperat Anausin<BR>
nec videt. ille autem telo moribundus adacto<BR>
'ad soceros pactaeque sinus en coniugis,' inquit<BR>
'Styre, fugis vulnus referens, quod carmine nullo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">275</span><BR>
sustineat nullisque levet Medea venenis.'<BR>
dixerat, extremus cum lumina corripit error<BR>
voxque repressa gelu percussaque vertice tellus.<BR>
&nbsp;&nbsp;&nbsp;&nbsp;&nbsp;&nbsp;Hinc animos acies auget magnoque doloris<BR>
turbine Gesandrum Mavors rapit. ille morantes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">280</span><BR>
increpat et stricto sic urget Iazygas ense:<BR>
'nempe omnes cecidere senes, nempe omnis ademptus<BR>
ante pater. quae vos subito tam foeda senectus<BR>
corripuit fregitque animos atque abstulit iras?<BR>
aut mecum mediam, iuvenes, agite ite per urbem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">285</span><BR>
Argolicamque manum aut caris occumbite natis.'<BR>
inruit et patrias coeptis ferus advocat umbras:<BR>
'sancte mihi Vorapte pater, tua pectora nato<BR>
suggere nunc animamque parem, si fata peroso<BR>
tarda tibi turpesque moras non segnius ipsi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">290</span><BR>
paruimus parvique ea&lt;de&gt;m didicere nepotes.'<BR>
haec ait auditusque Erebo. tunc corripit ensem<BR>
turbidus et furiis ardens quatit arma paternis.<BR>
indigenis sacratus aquis magnique sacerdos<BR>
Phasidis Arctois Aquites errabat in armis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">295</span><BR>
(populeus cui frondis honor conspectaque glauco<BR>
tempora nectuntur ramo) te, Cyrne, parentis<BR>
immemorem durae cupiens abducere pugnae.<BR>
iamque omnes impune globos diversaque lustrans<BR>
agmina non usquam videt utque iterum intrat &lt; . . . &gt; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">300</span><BR>
vociferans, iterum belli diversa peragrat,<BR>
lancea caeruleas circum strepit incita vittas.<BR>
opprimit admissis ferus hinc Gesander habenis.<BR>
ille manum trepidans atque inrita sacra tetendit<BR>
'te' que 'per hanc, genitor,' inquit 'tibi si manet, oro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">305</span><BR>
canitiem, compesce minas et sicubi nato<BR>
parce meo!' dixit. contra sic victor adacto<BR>
ense refert: 'genitor, turpi durare senecta<BR>
quem mihi reris adhuc, ipse hac occumbere dextra<BR>
maluit atque ultro segnes abrumpere metas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">310</span><BR>
et tibi si pietas nati, si dextra fuisset,<BR>
haud medii precibus tereres nunc tempora belli,<BR>
praeda future canum. iuveni sors pulchrior omnis:<BR>
et certasse manu decet et caruisse sepulchro.'<BR>
dixerat. ille deos moriens caelumque precatur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">315</span><BR>
dextera ne misero talis foret obvia nato.<BR>
&nbsp;&nbsp;&nbsp;&nbsp;&nbsp;&nbsp;Te quoque, Canthe, tui non inscia funeris Argo<BR>
flevit ab invita rapientem tela carina.<BR>
iam Scythicos miserande sinus, iam Phasidis amnem<BR>
contigeras nec longa dies, ut capta videres&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">320</span><BR>
vellera et Euboicis patrios de montibus ignes.<BR>
illum ubi congressu subiit Gesander iniquo<BR>
territat his: 'tu qui faciles hominumque putasti<BR>
has, Argive, domos, alium hic miser aspicis annum<BR>
altricemque nivem festinaque taedia vitae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">325</span><BR>
non nos aut levibus componere bracchia remis<BR>
novimus aut ventos opus exspectare ferentes:<BR>
imus equis qua vel medio riget aequore pontus<BR>
vel tumida fremit Hister aqua. nec moenia nobis<BR>
vestra placent: feror Arctois nunc liber in arvis &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">330</span><BR>
cuncta tenens; mecum omnis amor iacturaque plaustri<BR>
sola nec hac longum victor potiere rapina.<BR>
ast epulae quodcumque pecus, quaecumque ferarum.<BR>
mitte Asiae, mitte Argolicis mandata colonis,<BR>
ne trepident. numquam has hiemes, haec saxa relinquam,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">335</span><BR>
Martis agros, ubi tam saevo duravimus amne<BR>
progeniem natosque rudes, ubi copia leti<BR>
tanta viris. sic in patriis bellare pruinis<BR>
praedarique iuvat talemque hanc accipe dextram!'<BR>
dixit et Edonis nutritum missile ventis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">340</span><BR>
concitat. it medium per pectus et horrida nexu<BR>
letifer aera chalybs. trepidus super advolat Idas<BR>
ac simul Oenides pariterque Menoetius et qui<BR>
Bebrycio ~propius~ remeavit ab hospite victor.<BR>
at vero ingentem Telamon procul extulit orbem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">345</span><BR>
exanimem te, Canthe, tegens. ceu saeptus in arto<BR>
dat catulos post terga leo, sic comminus astat<BR>
Aeacides gressumque tenet contraque ruentem<BR>
septeno validam circumfert tegmine molem.<BR>
nec minus hinc urget Scythiae manus armaque Canthi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">350</span><BR>
quisque sibi et Graio poenam de corpore poscens.<BR>
arduus inde labos medioque in corpore pugna<BR>
conseritur. magno veluti cum turbine sese<BR>
ipsius Aeoliae frangunt in limine venti,<BR>
quem pelagi rabies, quem nubila quemque sequatur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">355</span><BR>
ille dies, obnixa virum sic comminus haeret<BR>
pugna nec arrepto pelli de corpore possunt.<BR>
ut bovis exuvias multo qui frangit olivo<BR>
dat famulis, tendunt illi tractuque vicissim<BR>
taurea terga domant, pingui fluit unguine tellus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">360</span><BR>
talis utrimque labos raptataque limite in arto<BR>
membra viri miseranda meant. hi tendere contra,<BR>
hi contra alternaeque virum non cedere dextrae.<BR>
hinc medium Telamon Canthum rapit, hinc tenet ardens<BR>
colla viri et molles galeae Gesander habenas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">365</span><BR>
insonuit quae lapsa solo dextramque fefellit.<BR>
ille iterum in clipei septemplicis improbus orbem<BR>
arietat et Canthum sequitur Canthumque reposcit,<BR>
quem manus a tergo socium rapit atque receptum<BR>
virginis Euryales curru locat. advolat ipsa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">370</span><BR>
ac simul Haemonidae Gesandrumque omnis in unum<BR>
it manus. ille novas acies et virginis arma<BR>
ut videt 'has etiam contra bellabimus?' inquit<BR>
'heu pudor!' inde Lycen ferit ad confine papillae,<BR>
inde Thoen, qua pelta vacat iamque ibat in Harpen&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">375</span><BR>
vixdum prima levi ducentem cornua nervo<BR>
et labentis equi tendentem frena Menippen,<BR>
cum regina gravem nodis auroque securem<BR>
congeminans partem capitis galeaeque ferinae<BR>
dissipat. hic pariter telorum immanis in unum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">380</span><BR>
it globus. ille diu coniectis sufficit hastis--<BR>
quin [etiam] gravior nutuque carens exterruit Idan--,<BR>
tunc ruit ut montis latus aut ut machina muri,<BR>
quae scopulis trabibusque diu confectaque flammis<BR>
procubuit tandem atque ingentem propulit urbem. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">385</span><BR>
&nbsp;&nbsp;&nbsp;&nbsp;&nbsp;&nbsp;Ecce locum tempusque ratus iamque et sua posci<BR>
proelia falcatos infert Ariasmenus axes<BR>
saevaque diffundit socium iuga protinus omnes<BR>
Graiugenas, omnes rapturus acumine Colchos.<BR>
qualiter exosus Pyrrhae genus aequora rursus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">390</span><BR>
Iuppiter atque omnes fluvium si fundat habenas,<BR>
ardua Parnasi lateant iuga, cesserit Othrys<BR>
piniger et mersis decrescant rupibus Alpes:<BR>
diluvio tali paribusque Ariasmenus urget<BR>
excidiis nullo rapiens discrimine currus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">395</span><BR>
aegida tum primum virgo spiramque Medusae<BR>
ter centum saevis squalentem sustulit hydris,<BR>
quam soli vidistis, equi. pavor occupat ingens<BR>
excussis in terga viris diramque retorquent<BR>
in socios non sponte luem. tunc ensibus uncis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">400</span><BR>
implicat et trepidos lacerat discordia currus.<BR>
Romanas veluti saevissima cum legiones<BR>
Tisiphone regesque movet, quorum agmina pilis,<BR>
quorum aquilis utrimque micant eademque parentes<BR>
rura colunt, idem lectos ex omnibus agris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">405</span><BR>
miserat infelix non haec ad proelia Thybris:<BR>
sic modo concordes externaque fata petentes<BR>
Palladii rapuere metus, sic in sua versi<BR>
funera concurrunt dominis revocantibus axes.<BR>
non tam foeda virum Laurentibus agmina terris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">410</span><BR>
eiecere Noti, Libyco nec talis imago<BR>
litore cum fractas involvunt aequora puppes.<BR>
hinc biiuges, illinc artus tenduntur eriles<BR>
quos radii, quos frena secant trahiturque trahitque<BR>
currus caede madens atroque in pulvere regum &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">415</span><BR>
viscera nunc aliis, aliis nunc curribus haerent.<BR>
haud usquam Colchorum animi ~neque in peste revinctos~<BR>
tela, sed implicitos miseraque in peste revinctos<BR>
confodiunt ac forma necis non altera surgit<BR>
quam cervos ubi non Umbro venator edaci,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">420</span><BR>
non penna petit, haerentes sed cornibus altis<BR>
invenit et caeca constrictos occupat ira.<BR>
ipse recollectis audax Ariasmenus armis<BR>
desilit. illum acies curvae secat undique falcis<BR>
partiturque rotis atque inde furentia raptus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">425</span><BR>
in iuga Circaeos tetigit non amplius agros.<BR>
&nbsp;&nbsp;&nbsp;&nbsp;&nbsp;&nbsp;Talia certatim Minyae sparsique Cytaei<BR>
funera miscebant campis Scythiamque premebant.<BR>
cum Iuno Aesonidae non hanc ad vellera cernens<BR>
esse viam nec sic reditus regina parandos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">430</span><BR>
extremam molitur opem, funesta priusquam<BR>
consilia ac saevas aperit rex perfidus iras.<BR>
increpat et seris Vulcanum maesta querellis,<BR>
cuius flammiferos videt inter regia tauros<BR>
pascua Tartaream proflantes pectore noctem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">435</span><BR>
haec etenim Minyas ne iungere Marte peracto<BR>
monstra satis iubeat Cadmei dentibus hydri<BR>
ante diem, timet et varias circumspicit artes.<BR>
sola animo Medea subit, mens omnis in una<BR>
virgine, nocturnis qua nulla potentior aris.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">440</span><BR>
illius adflatus sparsosque per avia sucos<BR>
sidera fixa pavent et avi stupet orbita Solis.<BR>
mutat agros fluviumque vias, ~suus~ alligat ignis<BR>
~cuncta sopor~ recolit fessos aetate parentes<BR>
datque alias sine lege colus. hanc maxima Circe&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">445</span><BR>
terrificis mirata modis, hanc advena Phrixus<BR>
quamvis Atracio lunam spumare veneno<BR>
sciret et Haemoniis agitari cantibus umbras.<BR>
ergo opibus magicis et virginitate tremendam<BR>
Iuno duci sociam coniungere quaerit Achivo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">450</span><BR>
non aliam tauris videt et nascentibus armis<BR>
quippe parem nec quae medio stet in agmine flammae,<BR>
nullum mente nefas, nullos horrescere visus:<BR>
quid si caecus amor saevusque accesserit ignis?<BR>
hinc Veneris thalamos semperque recentia sertis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">455</span><BR>
tecta petit. visa iamdudum prosilit altis<BR>
diva toris volucrumque exercitus omnis Amorum.<BR>
ac prior hanc placidis supplex Saturnia dictis<BR>
adgreditur veros metuens aperire timores.<BR>
'in manibus spes nostra tuis omnisque potestas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">460</span><BR>
nunc.' ait 'hoc etiam magis adnue vera fatenti.<BR>
durus ut Argolicis Tirynthius exsulat oris<BR>
mens mihi non eadem Iovis atque adversa voluntas,<BR>
nullus honor thalamis flammaeve in nocte priores.<BR>
da, precor, artificis blanda adspiramina formae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">465</span><BR>
ornatusque tuos terra caeloque potentes!'<BR>
sensit diva dolos iam pridem sponte requirens<BR>
Colchida et invisi genus omne exscindere Phoebi.<BR>
tum vero optatis potitur nec passa precari<BR>
ulterius dedit acre decus fecundaque monstris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">470</span><BR>
cingula, non pietas quibus aut custodia famae,<BR>
non pudor, at contra levis et festina cupido<BR>
adfatusque mali dulcisque labantibus error<BR>
et metus et demens alieni cura pericli.<BR>
'omne' ait 'imperium natorumque arma meorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">475</span><BR>
cuncta dedi. quascumque libet nunc concute mentes.'<BR>
&nbsp;&nbsp;&nbsp;&nbsp;&nbsp;&nbsp;Cingitur arcanis Saturnia laeta venenis<BR>
atque hinc virgineae venit ad penetralia sedis<BR>
Chalciopen imitata sono formaque sororem.<BR>
fulsit ab invita numen procul et pavor artus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">480</span><BR>
protinus atque ingens Aeetida perculit horror.<BR>
'ergo nec ignotis Minyas huc fluctibus' inquit<BR>
'advenisse, soror, nec nostro sola parenti<BR>
scis socias iunxisse manus? at cetera muros<BR>
turba tenet fruiturque virum caelestibus armis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">485</span><BR>
tu thalamis ignava sedes, tu sola paterna<BR>
fixa domo, tales quando tibi cernere reges?'<BR>
illa nihil contra. nec enim dea passa manumque<BR>
implicat et rapidis mirantem passibus aufert.<BR>
ducitur infelix ad moenia summa futuri&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">490</span><BR>
nescia virgo mali et falsae commissa sorori,<BR>
lilia per vernos lucent velut alba colores<BR>
praecipue, quis vita brevis totusque parumper<BR>
floret honor, fuscis et iam Notus imminet alis.<BR>
hanc residens altis Hecate Perseia lucis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">495</span><BR>
flebat et has imo referebat pectore voces:<BR>
'deseris heu nostrum nemus aequalesque catervas,<BR>
a misera, ut Graias haud sponte vageris ad urbes.<BR>
non invisa tamen neque te, mea cura, relinquam.<BR>
magna fugae monumenta dabis, spernere nec usquam &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">500</span><BR>
mendaci captiva viro meque ille magistram<BR>
sentiet et raptu famulae doluisse pudendo.'<BR>
dixerat. ast illae murorum extrema capessunt<BR>
defixaeque virum lituumque fragoribus horrent,<BR>
quales instanti nimborum frigore maestae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">505</span><BR>
succedunt ramis haerent&lt;que&gt; pavore volucres.<BR>
&nbsp;&nbsp;&nbsp;&nbsp;&nbsp;&nbsp;Iamque Getae iamque omnis Hiber Drangeaque densa<BR>
strage cadit legio et latis prosternitur arvis.<BR>
semineces duplicesque inter sua tela suosque<BR>
inter equos saevam misero luctamine versant&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">510</span><BR>
congeriem et longis campos singultibus implent.<BR>
victores patrium contra paeana Geloni<BR>
congeminant, eadem redeunt mox gaudia victis<BR>
qua deus et melior belli respexit imago.<BR>
&nbsp;&nbsp;&nbsp;&nbsp;&nbsp;&nbsp;Quis tales obitus dederit, quis talia facta&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">515</span><BR>
dic age tuque feri reminiscere, Musa, furoris.<BR>
Absyrtus clipei radiis curruque coruscus<BR>
Solis avi (cuius vibrantem comminus hastam<BR>
cernere nec galeam gentes potuere minantem,<BR>
sed trepidae redeunt et verso vulnera tergo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">520</span><BR>
accipiunt magnisque fugam clamoribus augent)<BR>
proterit impulsu gravis agmina corporaque atris<BR>
sternit equis gemitusque premit spirantis acervi.<BR>
nec levior comitatur Aron, horrentia cuius<BR>
discolor arma super squalentesque aere lacertos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">525</span><BR>
barbarica chlamys ardet acu tremefactaque vento<BR>
implet equum, qualis roseis it Lucifer alis,<BR>
quem Venus inlustri gaudet producere caelo.<BR>
at non inde procul Rambelus et acer Otaxes<BR>
dispulerant Colchos pariterque inglorius Armis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">530</span><BR>
fraude nova stabula et furtis adsuetus inultis<BR>
depopulare greges frontem cum cornibus auxit<BR>
hispidus inque dei latuit terrore Lycaei;<BR>
hac tunc attonitos facie defixerat hostes.<BR>
quem simul ac nota formidine bella moventem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">535</span><BR>
vidit Aron, 'pavidos te' inquit 'nunc rere magistros<BR>
et stolidum petiisse pecus? non pascua nec bos<BR>
hic tibi: nocturni mitte haec simulamina Panis<BR>
neve deum mihi finge. deus quoque consere dextram.'<BR>
sic ait intentaque adiutum missile planta&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">540</span><BR>
derigit et lapsis patuerunt vulnera villis.<BR>
nec minus Aeolii proles Aeetia Phrixi<BR>
fertur et ipsa furens ac se modo laeta Cytaeis<BR>
agminibus, modo cognatis ostentat Achivis.<BR>
atque hos in medio duri discrimine belli&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">545</span><BR>
laudibus inque ipsis gaudens ubi vidit Iason<BR>
'macte' ait 'o nostrum genus et iam certa propago<BR>
Aeoliae nec opina domus. sat magna laborum<BR>
dona fero, satis hoc visu quaecumque rependo.'<BR>
dixit et in Sueten magnique in fata Ceramni&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">550</span><BR>
emicuit clipeumque rotans hunc poplite caeso<BR>
deicit, illum aperit lato per pectus hiatu.<BR>
Argus utrumque ab equis ingenti porrigit arvo<BR>
et Zacorum et Phalcen, peditem pedes haurit Amastrin.<BR>
sanguinis ille globos effusaque viscera gestat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">555</span><BR>
barbarus et cassa &lt;st&gt;ridens sublabitur ira.<BR>
dat Calais Barisanta neci semperque propinquas<BR>
Riphea venali comitantem sanguine pugnas.<BR>
centum lecta boum bellator corpora, centum<BR>
pactus equos; his ille animam lucemque rependit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">560</span><BR>
credulus; at tandem dulces iam cassus in auras<BR>
respicit ac nulla caelum reparabile gaza.<BR>
labitur intortos per tempora caerula crines<BR>
tunc quoque materna velatus harundine Peucon.<BR>
at genetrix imis pariter Maeotis ab antris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">565</span><BR>
implevit plangore lacus natumque vocavit<BR>
iam non per ripas, iam non per curva volantem<BR>
stagna nec in medio truncantem marmore cervos.<BR>
Eurytus Exomatas agit aequore. Nestoris hastae<BR>
immoritur primaevus Helix nec reddita caro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">570</span><BR>
nutrimenta patri, brevibus ereptus in annis.<BR>
at Latagum Zetemque Daraps, illum exigit hasta,<BR>
hic fugit, ingentem subiti cum sanguinis undam<BR>
vidit et extremo lucentia pectora ferro.<BR>
&nbsp;&nbsp;&nbsp;&nbsp;&nbsp;&nbsp;Ecce autem muris residens Medea paternis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">575</span><BR>
singula dum magni lustrat certamina belli<BR>
atque hos ipsa procul densa in caligine reges<BR>
agnoscit quaeritque alios Iunone magistra,<BR>
conspicit Aesonium longe caput ac simul acres<BR>
huc oculos sensusque refert animumque faventem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">580</span><BR>
nunc quo se raperet, nunc quo diversus abiret<BR>
ante videns, quotque unus equos, quot funderet arma<BR>
errantesque viros quam densis sisteret hastis.<BR>
quaque iterum tacito sparsit vaga lumina vultu<BR>
aut fratris quaerens aut pacti coniugis arma,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">585</span><BR>
saevus ibi miserae solusque occurrit Iason.<BR>
tunc his germanam adgreditur ceu nescia dictis:<BR>
'quis precor hic toto iamdudum fervere campo<BR>
quem tueor quemque ipsa vides? nam te quoque tali<BR>
attonitam virtute reor.' contra aspera Iuno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">590</span><BR>
reddit agens stimulis ac diris fraudibus urget.<BR>
'ipsum' ait 'Aesoniden cernis, soror, aequore tanto<BR>
debita cognati repetit qui vellera Phrixi<BR>
nec nunc laude prior generis nec sanguine quisquam.<BR>
aspicis ut Minyas inter proceresque Cytaeos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">595</span><BR>
emicet effulgens quantisque insultet acervis?<BR>
et iam vela dabit, iam litora nostra relinquet<BR>
Thessaliae felicis opes dilectaque Phrixo<BR>
rura petens. eat atque utinam superetque labores!'<BR>
tantum effata magis campis intendere suadet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">600</span><BR>
dum datur ardentesque viri percurrere pugnas,<BR>
ac simul hanc dictis, illum dea Marte secundo<BR>
impulit atque novas egit sub pectora vires.<BR>
ora sub excelso iamdudum vertice coni<BR>
saeva micant cursuque ardescit nec tibi, Perse,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">605</span><BR>
nec tibi, virgo, iubae laetabile sidus Achivae,<BR>
acer ut autumni canis iratoque vocati<BR>
ab Iove fatales ad regna iniusta cometae.<BR>
nec sua Crethiden latuit dea vimque recentem<BR>
sentit agi membris ac se super agmina tollit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">610</span><BR>
quantus ubi ipse gelu magnoque incanuit imbre<BR>
Caucasus et summas abiit hibernus in Arctos.<BR>
tunc vero, stabulis qualis leo saevit opimis<BR>
luxurians spargitque famem mutatque cruores,<BR>
sic neque parte ferox nec caede moratur in una&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">615</span><BR>
turbidus inque omnes pariter furit ac modo saevo<BR>
ense, modo infesta rarescunt cuspide pugnae.<BR>
tunc et terrificis undantem crinibus Hebrum<BR>
et Geticum Priona ferit, caput eripit Auchi<BR>
~bracchiaque~ et vastis volvendum mittit harenis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">620</span><BR>
&nbsp;&nbsp;&nbsp;&nbsp;&nbsp;&nbsp;At genitus Iove complerat sua fata Colaxes<BR>
iamque pater maesto contristat sidera vultu<BR>
talibus aegra movens nequiquam pectora curis:<BR>
'ei mihi, si durae natum subducere sorti<BR>
moliar atque meis ausim confidere regnis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">625</span><BR>
frater adhuc Amyci maeret nece cunctaque divum<BR>
turba fremunt quorum nati cecidere cadentque.<BR>
quin habeat sua quemque dies cunctisque negabo<BR>
quae mihi.' supremos misero sic fatus honores<BR>
congerit atque animis moriturum ingentibus implet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">630</span><BR>
ille volat campis immensaque funera miscet<BR>
per cuneos, velut hiberno proruptus ab arcu<BR>
imber agens scopulos nemorumque operumque ruinas,<BR>
donec ab ingenti bacchatus vertice montis<BR>
frangitur inque novum paulatim deficit amnem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">635</span><BR>
talis in extremo proles Iovis emicat aevo<BR>
et nunc magnanimos Hypetaona Gessithoumque<BR>
nunc Arinen Olbumque rotat. iam saucius Aprem<BR>
et desertus equo Thydrum pedes excipit hasta<BR>
Phasiaden, pecoris custos de more paterni&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">640</span><BR>
Caucasus ad primas genuit quem Phasidis undas.<BR>
hinc puero cognomen erat famulumque ferebant<BR>
Phasidis intonso nequiquam crine parentes.<BR>
iamque aliis instabat atrox cum diva supremas<BR>
rumpit iniqua colus victorque advenit Iason.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">645</span><BR>
excipit hunc saeva sic fatus voce Colaxes:<BR>
'vos Scythiae saturare canes Scythiaeque volucres<BR>
huc miseri venis&lt;tis&gt;?' ait saxumque prehensum,<BR>
illius et dextrae gestamen et illius aevi,<BR>
concussa molitur humo, quod regia Iuno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">650</span><BR>
flexit ad ignotum caput infletumque Monesi.<BR>
praeceps ille ruit. nato non depulit ictus<BR>
Iuppiter, Aesoniae vulnus fatale sed hastae<BR>
per clipeum, per pectus abit lapsoque cruentus<BR>
advolat Aesonides mortemque cadentis acerbat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">655</span><BR>
spargitur hinc miserisque venit iam notus Alanis.<BR>
&nbsp;&nbsp;&nbsp;&nbsp;&nbsp;&nbsp;At regina virum (neque enim deus amovet ignem)<BR>
persequitur lustrans oculisque ardentibus haeret.<BR>
et iam laeta minus praesentis imagine pugnae<BR>
castigatque metus et quas alit inscia curas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">660</span><BR>
respiciens an vera soror nec credere falsos<BR>
audet atrox vultus eademque in gaudia rursus<BR>
labitur et saevae trahitur dulcedine flammae.<BR>
ac velut ante comas ac summa cacumina silvae<BR>
lenibus adludit flabris levis Auster, at illum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">665</span><BR>
protinus immanem miserae &lt;sensere&gt; carinae,<BR>
talis ad extremos agitur Medea furores.<BR>
interdum blandae derepta monilia divae<BR>
contrectat miseroque aptat flagrantia collo,<BR>
quaque dedit teneros aurum furiale per artus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">670</span><BR>
deficit; ac sua virgo deae gestamina reddit<BR>
non gemmis, non illa levi turbata metallo,<BR>
sed facibus, sed mole dei, quem pectore toto<BR>
iam tenet. extremus roseo pudor errat in ore.<BR>
ac prior his: 'credisne patrem promissa daturum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">675</span><BR>
o soror, Argolicus cui dis melioribus hospes<BR>
contigit? aut belli quantum iam restat acerbi?<BR>
heu quibus ignota sese pro gente periclis<BR>
obicit!' haec fantem medio in sermone reliquit<BR>
incepti iam Iuno potens securaque fraudis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">680</span><BR>
imminet e celsis audentius improba muris<BR>
virgo nec ablatam sequitur quaeritve sororem.<BR>
at quotiens vis dura ducum densique repente<BR>
Aesoniden pressere viri cumque omnis in unum<BR>
imber iit, totiens saxis pulsatur et hastis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">685</span><BR>
primaque ad infesti Lexanoris horruit arcus,<BR>
alta sed Aesonium supra caput exit harundo<BR>
teque, Caice, petit. coniunx miseranda Caico<BR>
linquitur et primo domus imperfecta cubili.<BR>
&nbsp;&nbsp;&nbsp;&nbsp;&nbsp;&nbsp;Regius Eois Myraces interpres ab oris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">690</span><BR>
venerat ut Colchos procul atque Aeetia Parthis<BR>
foedera donato non inrita iungeret auro.<BR>
tum iuvenem terris Parcae tenuere Cytaeis<BR>
ac subiti Mavortis amor: simul armiger ibat<BR>
semivir impubemque gerens sterilemque iuventam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">695</span><BR>
ipse ~pharetratis~ residens ad frena tapetis<BR>
nunc levis infesto procurrit in agmina curru,<BR>
nunc fuga conversas spargit mentita sagittas.<BR>
at viridem gemmis et eoae stamine silvae<BR>
subligat extrema patrium cervice tiaran&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">700</span><BR>
insignis manicis, insignis acinace dextro;<BR>
improba barbaricae procurrunt tegmina plantae.<BR>
nec latuere diu saevum spolia illa Syenen<BR>
perque levem et multo maculatam murice tigrin<BR>
concita cuspis abit. subitos ex ore cruores&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">705</span><BR>
saucia tigris hiat vitamque effundit erilem.<BR>
ipse puer fracto pronum caput implicat arcu.<BR>
sanguine tunc atro chlamys ignea, sanguine vultus<BR>
et gravidae maduere comae, quas flore Sabaeo<BR>
nutrierat liquidoque parens signaverat auro.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">710</span><BR>
qualem siquis aquis et fertilis ubere terrae<BR>
educat ac ventis oleam felicibus implet<BR>
nec labor adsiduus nec spes sua fallit alentem<BR>
iamque videt primam tenero de vertice frondem,<BR>
cum subito immissis praeceps Aquilonia nimbis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">715</span><BR>
venit hiems nigraque evulsam tendit harena:<BR>
haud secus ante urbem Myraces atque ipsius ante<BR>
virginis ora cadit. sed non magis illa movetur<BR>
unius aegra metu quam te, Meleagre, furentem,<BR>
quam Talaum videt aut pugnas miratur Acasti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">720</span><BR>
at satis hos ipsae gentes campique videbant<BR>
tempestate pari versis incumbere turmis.<BR>
ante oculos fuga foeda ducum largusque cadentum<BR>
it cruor et currus dominis ingentibus orbi.<BR>
&nbsp;&nbsp;&nbsp;&nbsp;&nbsp;&nbsp;Non tulit hos Perses gemitus clademque suorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">725</span><BR>
tergaque versa tuens his caelum questibus implet:<BR>
'quid me iam patriis eiectum sedibus istas<BR>
ut struerem pugnas Scythiamque in bella moverem<BR>
vos superi, vos augurio lusistis inani?<BR>
quid fratris meritas tum, Iuppiter, omina poenas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">730</span><BR>
promisere mihi? nobis Argoa parabas<BR>
scilicet auxilia et tantas coniungere vires.<BR>
saeva quidem lucis miseris mora, dent tamen oro<BR>
unum illum mihi fata diem, qui fallat Achivos<BR>
sic meritos quoque hunc videam virtute superbum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">735</span><BR>
Aesoniden tantos flentem sine honore labores!'<BR>
dixerat haec pectusque suis everberat armis<BR>
et galeam fletu, galeam singultibus implet.<BR>
ibat et in medii praeceps incendia belli,<BR>
ni prior adversis Pallas vidisset ab armis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">740</span><BR>
et secum: 'ruit ecce ferox in funera Perses,<BR>
quem genitor Colchis solioque imponere fratris<BR>
iam statuit. nostra vereor ne fraude peremptum<BR>
increpet et culpam hanc magno terrore rependat.'<BR>
haec dicens atro nebulam diffundit amictu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">745</span><BR>
striden&lt;te&gt;sque viri circum caput amovet hastas.<BR>
ille super socias clementi turbine gentes<BR>
erigitur paulum&lt;que&gt; levi raptatus in aethra<BR>
iam tandem extremas pugnae defertur in oras,<BR>
forte ubi serus Hiber Issedoniaeque phalanges&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">750</span><BR>
Marte carent solisque iuvant clamoribus agmen.<BR>
&nbsp;&nbsp;&nbsp;&nbsp;&nbsp;&nbsp;Nox simul astriferas profert optabilis umbras<BR>
et cadit extemplo belli fragor aegraque muris<BR>
digreditur longum virgo perpessa timorem.<BR>
ut fera Nyctelii paulum per sacra resistunt,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">755</span><BR>
mox rapuere deum iamiam &lt;in&gt; quodcumque paratae<BR>
Thyiades, haud alio remeat Medea tumultu<BR>
atque inter Graiumque acies patriasque phalangas<BR>
semper inexpletis agnoscit Iasona curis<BR>
armaque quique cava superest de casside vultus.
</p>
<p class=border></P>
<p>
<table border=0 cellspacing=15 cellpadding=0 align=Center>
<tr>
	<td><a href="valeriusflaccus.html">Valerius Flaccus</A>
	<td><a href="index.html">The Latin Library</A>
	<td><a href="classics.html">The Classics Page</A>
</TABLE>
</P>
</BODY>
</HTML>