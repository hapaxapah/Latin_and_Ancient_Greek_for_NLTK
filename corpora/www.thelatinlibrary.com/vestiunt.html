<HTML><HEAD><TITLE>Vestiunt silve tenera merorem</TITLE></HEAD><BODY BACKGROUND="tan5.gif" BGCOLOR="#FFFFFF"><BR><CENTER><FONT SIZE=5>VESTIUNT SILVE TENERA MEROREM</FONT></CENTER><P><HR><HR><P><FONT SIZE=4><BLOCKQUOTE><BLOCKQUOTE>Vestiunt silve tenera merorem<BR>virgulta, suis onerata pomis,<BR>canunt de celsis sedibus palumbes<BR>carmina cunctis.<P>Hic turtur gemit, resonat hic turdus,<BR>pangit hic priscus merularum sonus;<BR>passer nec tacens, arridens garritu<BR>alte sub ulmis.<P>Hic leta canit philomela frondis<BR>longas effundit sibilum per auras<BR>sollempne, milvus tremulaque voce<BR>aethera pulsat.<P>Ad astra volans aquila, in auris<BR>alauda canit modulis resoluit<BR>desursum vergit dissimili modo,<BR>dum terram tangit.<P>Velox impulit rugitus hirundo,<BR>clangit coturnix, gracula fringultit;<BR>aves sic cuncte celebrant estivum <BR>undique carmen.<P>Nulla inter aves similis est api,<BR>que talem gerit tipum castitatis<BR>nisi Maria, que Christum portavit alvo <BR>inviolata.</BLOCKQUOTE></BLOCKQUOTE><P><HR><HR><CENTER><TABLE  BORDER=0 CELLSPACING=15 CELLPADDING=0><TR>	<TD><A HREF="medieval.html">Medieval Latin</A>	<TD><a href="index.html">The Latin Library</A>	<TD><a href="classics.html">The Classics Homepage</A></TABLE></CENTER></BODY></HTML>