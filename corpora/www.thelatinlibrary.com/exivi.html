<HTML>
<HEAD>
<TITLE>Exivi de paradiso</TITLE>
</HEAD>
<BODY BACKGROUND="10.jpg" BGCOLOR="#FFFFFF">
<BR>
<CENTER><FONT SIZE=5>EXIVI DE PARADISO</FONT></CENTER>
<P>
<HR>
<HR>
<P>
<FONT Size=4>
<CENTER> Anno Christi 1312 Religionis Minorum 105 Henrici VII. Imp. Anno 5 Clementis 
   V. Anno 8</CENTER>
<P>
<CENTER> Clemens V Papa 
Episcopus servus servorum Dei</CENTER>
<P>
<CENTER>Declaration sum. Pontif. in regul. FF. Minorum</CENTER>
<P>
1. Exivi de Paradiso, dixi, rigabo hortum plantationum, ait ille 
coelestis agricola, qui vere fons sapientiae verbum Dei, a Patre in 
Patre manens, genitum ab aeterno, novissime diebus istis (fabricante 
Sancto Spiritu) in utero Virginis caro factum, exivit homo ad opus 
arduum redemptionis humani generis peragendum: exemplar se dando 
coelestis vitae, praebens hominubus semetispsum. Verum quia plerumque 
mortalis vitae sollicitudinibus pressus homo, mentis aspectum ab 
exemplaris hujusmodi intuitu divertebat: verus noster Salomon in solio 
militantis Ecclesiae hortum voluptatis inter ceteros quemdam fecit a 
procellosis mundi fluctibus elongatum, in quo quieties ac securius 
vacaretur contemplandis, servandisque hujusmodi operibus, exemplaris in 
hunc mundum introivit ipse, ut regaret ipsum foecundis aquis gratiae, & 
doctrinae. Hic hortus siquidem est Fratrum Minorum sancta Religio, quae 
muris regularis observantiae firmiter undique circumclusa, intra se 
solo contenta Deo adornatur abunde novellis plantationibus filiorum. Ad 
hunc veniens dilectus Dei Filius mortificantis poenitentiae myrrham 
metit cum aromatibus, quae suavitate mira universis odorem attrahentis 
sanctimoniae circumfundunt. Haec est illa colestis vitae forma, & 
regula, quam descripsit ille Confessor Chirsit eximius sanctus 
Franciscus; ac servandam a suis filiis verbo docuit pariter & exemplo.<P>
Pontifices declararunt regulam.<P>
2. Quia vero dictae santae regulae professores, ac aemulatores devoti, 
ut & alumni, & veri Filii tanti Patris affectabant, sicut & ferventer 
affectant, ad purum & ad plenum praemissam regula firmiter observare: 
attendentes quaedam quae dubium poterant afferre sensum in ipsius 
regulae serie contineri, pro ipsorum declaratione habenda recurrerunt 
prudenter olim ad apicem Apostolicae dignitatis, ut certificati per 
ipsam, cujus pedibus etiam per ipsam regulam sunt subjecti, possent 
Domino (pulsis cunctis dubiis) cum plena claritate conscientiae 
deservire. Horum autem piis, & justis supplicationibus plures 
praedecessores nostri Romani Pontifices successive (sicut dignum erat) 
applicantes aures & ad animum, declaraverunt ea quae dubia videbantur: 
addiderunt nonnulla, & aliqua concesserunt, sicut expedire videbant 
Fratrum conscientiis, ac purae observantiae hujus status. Verum quia 
plerumque ubi culpa non est, eam timere solent conscientiae timoratae, 
quae in via Dei quodcumque devium expavescunt, non sunt ad plenum ex 
dictis declarationibus dictorum omnium Fratrum conscientiae quietatae, 
quin circa aliqua ad regulam ipsorumque statum pertinentia dubitationum 
in ipsis fluctus aliqui generentur & oriantur, sicut ad aures nostras 
pluries, & de quampluribus in publicis, & privatis consistoriis est 
perlatum. Quapropter per ipsos Fratres nobis est humiliter supplicatum, 
quatenus praedictis dubiis, quae occurrerunt, & quae possunt occurrere 
in futurum, adhibere opportuna declarationis remedia, de benignitate 
Sedis Apostolicae curaremus.<P>
Affectus Pontificis in regulae professores.<P>
3. Nos igitur, cujus animus ab aetate tenera pia devotione efferbuit ad 
hujusmodi professores regulae, & ad Ordinem ipsum totum: nunc autem ex 
communi cura pastorali regiminis, quam immeriti sustinemus, ad ipsos 
fovendos dulcius & attentius gratiosis favoribus prosequendos tanto 
provocamur ardentius, quanto frequentius intenta mente revoluimus 
fructus uberes, quos ex eorum exemplari vita, & salutare doctrina toti 
universali Ecclesiae continue cernimus provenire, tam pia supplicantium 
intentione commoti, ad peragendum diligenter quod petitur, studia 
nostra duximus convertenda: ipsaque dubia per plures Archiepiscopos, & 
Episcopos, & in Theologia Magistros, & alios litteratos providos, & 
discretos examinari fecimus diligenter.<P>
Fratres non tenentur ad omnia consilia Evangelica. Tenentur Fratres ad 
 omnia, quae pertinent ad tria vota.<P>
4. Cum igitur in primis ex eo quod in dictae regulae principio habetur: 
Regula, & vita Fratrum Minorum haec est: scilicet Domini nostri Jesu 
Christi santum Evangelium observare, in obedientia vivendo, sine 
proprio, & in castitate. Item infra: Finito vero anno probationis, 
recipiantur ad obedientiam promittentes vitam istam semper & regulam 
observare. Item circa finem regulae: Paupertatem, & humilitatem, & 
sanctum Evangelium Domnini Nostri Jesu Christi, quod firmiter 
promisimus, observemus: fuit haesitatum, an Fratres ejusdem Ordinis ad 
omnia, tam praecepta, quam consilia Evangelii, ex professione suae 
regulae teneantur: quibusdam dicentibus, quod ad omnia: aliis autem 
asserentibus, quod ad sola tria illa consilia, videlicet, vivere in 
obedientia, in castitate, & sine proprio, & ad ea, quae sub verbis 
obligatoriis ponuntur in regula, obligantur. Nos circa hunc articulum 
praedecessorum nostrorum vestigiis inhaerentes, ipsumque articulum 
quoad aliquid clarium prosequentes, dictae haesitationi duximus 
respondendum, quod cum votum determinatum cujuslibet habeat cadere sub 
certo, vovens regulam non potest dici teneri ex vi voti hujusmodi ad ea 
consilia Evangelica, quae in regula non ponuntur, & quidem beati 
Franicsci conditoris regulae haec probatur fuisse intentio, ex hoc quod 
quaedam Evangelica consilia in regula posuit, aliis praetermissis. Si 
enim per illud verbum: Regula & vita Fraturum Minorum haec est &c. 
intendisset eos ad omnia consilia evangelica obligare, superflue & 
nugatorie quaedam eorum, suppressis ceteris, in regula expressiset. Cum 
autem natura termini restrictivi hoc habeat, quod sic exludit ab ipso 
extranea, quod cuncta ad ipsum pertinentia concludit: declaramus & 
dicimus, quod dicti Fratres non solum ad illa tria nude & absolute 
accepta ex professione suae regulae obligantur, sed etiam tententur ad 
ea omnia implenda, quae sunt pertinentia ad tria praedicta, quae regula 
ipsa ponit. Nam si ad haec tria praedicta tantum praecise & nude 
promittentes se servare regulam vivendo in obedientia, castitate, & 
sine proprio, & non etiam ad omnia contenta in regula, quae hae tria 
modificant, arctarentur pro nihilo & vane professentur haec verba: 
Promitto semper hanc regulam obsrvare: ex quo ex his verbis nulla 
obligatio nasceretur. Nec tamen putandum est, quod beatus Franciscus 
professores hujus regulae, quantum ad omnia contenta in regula 
modificantia tria vota, seu ad alia in ipsa expresa intenderit 
aequaliter esse obligatos; quin potius aperte discrevit, quod quoad 
quaedam ipsorum ex vi verbi transgressio est mortalis, & quoad quaedam 
alia, non: cum ad quaedam ipsorum verbum apponat praecepti, vel 
aequipollentis eidem, & quad aliqua verbis aliis sit contentus.<P>
5. Item quia praeter ea, quae expresse verbo praecepti, ac 
exhortationis, seu moniti ponuntur in regula: talia nonnulla verbo 
imperativi modi negative vel affirmative apposito inseruntur, hactenus 
extitit dubitatum an tenerentur ad ista, ut ad habentia vim praecepti. 
Et quia, ut intelleximus, non minuitur hoc dubium, sed augetur ex eo 
quo faelicis recordationis Nicolaus Papa III. praedecessor noster 
noscitur declarasse, quod Fratres ipsi ex professione suae regulae sunt 
adstricti ad ea consilia evangelica, quae in ipsa regula praeceptorie 
vel inhibitorie, seu sub verbis equipollentibus exprimuntur; & 
nihilominus ad eorum omnium observantiam, quae ipsis in eadem regula 
sub verbis obligatoriis indicuntur; supplicaverunt praedicti Fratres, 
ut ad ipsorum conscientias servanda declarare, quae horum censeri 
debeant praeceptis aequipollentia, ac obligatoria dignaremur. Nos 
itaque, qui in sinceris horum conscientiis delectamur, attendentes quod 
in his, quae animae salutem respiciunt, ad vitando graves remorsus 
conscientiae pars securior est tenenda: dicimus quod licit Fratres non 
ad omnium, quae sub verbis imperativi modi ponuntur in regula, sicut ad 
praeceptorum, seu praeceptis aequipollentium observantiam teneantur: 
expedit tamen ipsis Fratribus ad observandam puritatem regulae, & 
rigorem, quod ad ea, sicut ad aequipollentia praeceptis se noverint 
obligatos, quae hic inferium adnotantur. Ut autem haec, quae videri 
possint aequipollentia praeceptis ex vi vebi, vel saltem ratione 
materiae de qua agitur, seu ex utroque sub compendio habeantur: 
declaramus, quod illud quod ponitur in regula de non habendo plure 
tunica, quam unam cum caputio, & alim sine caputio: item de non 
portandis calceamentis, & de non aequitando extra casum necessitatis: 
item quod Fratres vilibus induantur. Item quod jejunare a festo omnium 
Sanctorum usque ad Natale Domini, & in sextis feriis teneantur: Item 
quod Clerici faciant divinum officum secundum ordinem Sanctae Romanae 
Ecclesiae: Item quod Ministri, & custodes pro necessitatibus 
infirmorum, & Fratribus induendis sollicitam curam gerant: Item quod si 
quis Fratrum in inifrmitatem ceciderit, alii fratres debent ei servire: 
Item quod Fratres non praedicent in Episcopatu alicujus Episcopi, cum 
ab eo illis fuerit contradictum: Item quod nullus audeat penitus populo 
praedicare, nisi a Generali Ministro, vel aliis, quibus secundum 
declarationem praedictam id competit, fuerit examinatus, approbatus, & 
ad hoc institutus: Item quod Fratres qui cognoscerent se non posse 
praemissam regulam spiritualiter observare, debeant, & possint ad suos 
Ministros recurrere: Item quod omnia quae ponuntur in regula ad formam 
habitus tam Novitiorum, quam etiam professorum: necnon ad receptionis 
modum, ac professionem spectantia, nisi recipientibus quoad habitum 
Novitiorum (sicut dixit regula) secundum Deum aliter videatur. Haec 
(inquam) omnia sunt a Fratribus tamquam obligatoria servanda: Item ordo 
communiter sentit, tenet, & tenuit ab antiquo, quod ubicumque ponitur 
in regula hoc vocabulum, teneantur, obtinet vim praecepti: & observari 
debet a Fratribus sicut tale.<P>
   An Frat. possint licite recipere de bonis intrantium religionem, si ei 
  dentur. Cautela a Fr. observanda circa receptionem oblatorum ab 
ingredientibus religionem.<P>
6.Ceterum quia Christi Confessor praedictus agendorum, ac servandorum 
circa recipiendos ad Ordinem, Ministris, & Fratribus modum praebens, 
dixit in regula, quod caveant Fratres & eorum Ministri, ne sint 
solliciti de rebus suis temporalibus, ut libere faciant de eis quidquid 
ipsis a Domino fuerit inspiratum: licentiam tamen habeant ipsi Ministri 
mittendi eos ad aliquos Deum timentes si consilium requiratur, quorum 
consilio sua bona pauperibus erogentur: dubitaverunt, & dubitant multi 
Fratrum, an liceat ipsis de bonis ingredientium quidquam recipere si 
donetur: & si ad dandum personis & conventibus possint eos inducere 
sine culpa: Si etiam ad disponendum distributionem rerum talium debeant 
ipsi Ministri seu Fratres dare consilum, ubi ad consulendum alii, quam 
ex ipsis ad quos ingressuri mittantur, possint idonei invenire. Nos 
autem considerantes attente intendisse sanctum Franciscum suae regulae 
professores, quos fundaverat in maxima paupertate, ab affectu 
temporalium rerum ipsorum ingredientium per dicta verba specialiter & 
totaliter elongare, ut quantum est ex parte Fratrum ipsorum, receptio 
ad Ordinem sancta & purissima appareret, & ne aliquo modo oculum 
viderentur habere ad bona eorum temporalia, sed ad ipso tantum divino 
servitio mancipandos: dicimus de cetero debere tam Ministros quam 
Fratres ceteros, ad dictis inductionibus ad sibi dandum & suasionibus, 
necnon & dandis circa distributionem consiliis abstinere, cum per hoc 
ad timentes Deum status alterius mitti debeant, non ad Fratres: ut vere 
cunctis pateant esse tam salubris Instituti paterni studiosi zelatores, 
saeduli, & perfecti. Cum vero facere de rebus suis quod Dominus 
ispirabit, ipsamet regula ingredientibus liberum esse velit, non 
videtur quin liceat eis recipere, consideratis scilicet eorum 
necessitatibus & moderaminibus declarationis jam dictae, si quid de 
bonis suis intrans sicut, & ceteris pauperibus per modum eleemosynae 
libere velit dare: cavere tamen in acceptione oblatorum talium decet 
Fratres, ne ex receptorum quantitate notabili, praesumi possit sinister 
oculus contra ipsos.<P>
7. Praeterea cum dicatur in regula, quod illi qui jam promiserunt 
obedientiam, habeant unam tunicam cum caputio, & aliam sine caputio qui 
habere voluerint: Item quod Fratres omnes vilibus induantur: nosque 
praedicta verba declaraverimus aequipollere praeceptis: volentes haec 
determinari plenius, dicimus quantum ad numerum tunicarum, quod plure 
uti non licet, nisi in necessitatibus, quae haberi possunt ex regula, 
secundum quod hunc passum memoratus praedecessor noster plenius 
declaravit. Vilitatem autem vestium tam habitus, quam interiorum 
tunicarum, illam intelligi debere dicimus, quae secundum consuetudinem 
vel conditionem patriae debeat quantum ad colorem panni & pretium 
vilitas merito reputari: non enim quoad regiones omnes potest 
determinatus unus modus in talibus assignare. Hujusmodi etiam vilitatis 
judicium Ministris & Custodibus seu Guardianis duximus committendum, 
eorum super hoc conscientias onerantes: ita tamen quod servent in 
vestibus vilitatem, quorum etiam Ministrorum, Custodum & Guardianorum 
judicio eodem modo relinquimus, pro qua necessitate possint ipsi 
Fratres calceamenta portare.<P>
Declaration circa jejunium.<P>
8. Deinde cum duobus temporibus annotatis in regula, scilicet a festo 
omnium Sanctorum usque ad Nativitatem Domini, & maxime quadragesimae, 
in quibus jejunare tenentur, inferatur in eadem regula: aliis autem 
temporibus non teneantur nisi sexta feria jenunare: & ex hoc voluerint 
aliqui dicere, quod dicti Ordinis Fratres non tenentur, nisi ex 
condecentia ad alia jejunia, quam ad ista: declaramus, debere intelligi 
eos non teneri ad jejunium aliis temporibus, preterquam in jejuniis ab 
Ecclesia constitutis: non est enim verisimile, quod vel Institutor 
regulae, vel etiam confirmator absolvere ipsos intenderit a servandis 
illis jejuniis, ad quae de communi statuto Ecclesiae obligantur ceteri 
christiani.<P>
 Prohiben. cippi. Fr. nequeunt recurrere ad pecun. nisi pro causis expressis 
 a Nicol. III. Cautelae observandae a Fr. circa pecuniam tam cum deponitur. 
  quia, circa depsotatam, & circa depositar.<P>
9. Porro cum dictus Sanctus volens Fratres suos super omnia a denariis 
seu pecunia esse totaliter alienos, praeceperit firmiter Fratribus 
universis, ut nullo modo denarios vel pecuniam recipiant per se, vel 
per interpositam personam: istumque articulum declarans, praedecessor 
noster, casus & modos posuerit, quibus servatis a Fratribus non possint 
dici, nec debent per se, vel per alium pecuniae receptores, contra 
regulam vel sui Ordinis puritatem. Dicimus Fratres teneri cavere 
summopere quod pro aliis causis & sub modis aliis, quam ponat dicti 
praecedessoris nostri declaratio, ad dantes pecunia, sive deputatos 
nuncios non recurrant, ne (si secus ab ipsis attentatum fuerit) 
trangressores praecepti & regulae merito possint dici: nam ubi alicui 
generaliter prohibetur, quod expresse non conceditur intelligitur 
denegatum. Quocirca quaestus omnis pecuniae, ac oblationum, pecuniarum 
receptio in Ecclesia, vel alibi, cippi vel trunci ordinati ad 
offerentium, vel donantium pecunias reponendas: necnon & quicumque 
recursus ad pecunias, seu habentes ipsas, qui per declarationem ipsam 
non conceditur: haec inquam omnia sunt eis simpliciter interdicta. Cum 
etiam recursus ad amicos spirituales expresse tantum in duobus casibus 
secundum regulam concedatur: videlicet pro necessitatibus infirmorum, & 
Fratribus induendis: idque pie & rationabiliter considerata necessitate 
vitae, ad alias necessitates Fratrum pro tempore occurrentes 
(cessantibus eleemosynis) seu etiam ingruentes, saepe dictus 
praedecessor noster duxerit extendendum: attendant Fratres praefati, 
quod pro nullis causis aliis quam praedictis vel similibus in via, vel 
alibi recurrere licet eis ad amicos hujusmodi, sive sint dantes 
pecunias seu deputati per ipsos, sive nuntii vel depositarii, seu alio 
quovis nomine appellentur: etiamsi concessi per eadem declarationem 
modi circa pecuniam integre servarentur. Denique cum idem Confessor 
summe affectaverit, suae regulae professores totaliter esse abstractos 
ab affectu & desiderio terrenorum, & specialiter a pecunia in regula 
sepius repetita: curare Fratres vigilanter necesse est, quod cum ex 
causis praedictis & modis ad habentes pecunias deputatas pro ipsorum 
necessitatibus recurrere opportebit ad tenentes ipsas, quicumque hi 
fuerint principales vel nuntii, in omnibus sic se gerant, quod se 
cunctis ostendant in dictis pecuniis (sicut nec habent) penitus nihil 
habere. Quapropter praecipere quod & qualiter pecunia expendatur, 
computumque exigere de expensa, eam quomodocumque repetere sive 
deponere, aut deponi facere, capsulam pecuniae, vel ejus clavem 
deferre, hos actus & consimiles sibi Fratres illicitos esse sciant: 
praedicta enim facere ad solos Dominos pertinet, qui dederunt, & eos 
quos ipsi deputaverunt ad hoc ipsum.<P>
Sum. Pontif. receperunt in se & Romana Eccl. dominium eorum quorum usum Fr. 
licet habere. Fr. Minor. non sunt capaces successionum cum in his transeat 
dominium ad haered. Fr. non possunt recipere annuos redditus nec 
possessiones nec eorum usum.<P>
10. Proinde cum Vir sanctus paupertatis praemissae in regula modum 
exprimens dixerit in eadem: Fratres nihil sibi approprient, nec domum, 
nec locum, nec aliquam rem: sed tamquam peregrini & advenae in hoc 
seculo, in paupertate & humilitate Domino famulantes, vadant pro 
eleemosyna confidenter: sicque declaratum extitit per nonnullos 
praedecessores nostros Romanos Pontifices, hanc expropriationem 
intellige debere tam in speciali quam etiam in communi, propter quod & 
rerum concessarum omnium, oblatarum & donatarum Fratribus (quas & 
quarum usum facti, scilicet Ordini vel ipsius Fratribus licet habere) 
proprietatem & dominium in se & Romana Ecclesia receperunt, dimisso 
ipsis Fratribus in eis tantummodo usu facti simplicis. Ad nostrum 
fuerunt deducta examen quae in Ordine fieri dicebantur, & videbantur 
praedicto voto & puritati Ordinis repugnare: videlicet, ut ea 
prosequamur ex ipsis quae remedio credimus indigere, quod se institui 
haeredes non solum sustinent sed procurant: Item quod redditus annuos 
recipiunt interdum in tam notabili quantitate, quod Conventus habentes 
totaliter inde vivunt: Item quod cum ipsorum negotia etiam pro rebus 
temporalibus in curiis agitantur, assistunt advocatis & procuratoribus, 
& ad instigandum eosdem se ibidem personaliter representant: Item quod 
executiones ultimarum suscipiunt voluntatum, & gerunt, seque 
intromittunt quandoque de usuarum, vel male ablatarum dispositionibus 
seu restitutionibus faciendis: Item quod alicubi non solum excessivos 
hortos, sed etiam vineas magnas habent, de quibus tam de oleribus quam 
de vino multum colligiter ad vendendum: Item quod temporibus messium 
vel vindemiarium sic copiose granum & vinum mendicando vel aliunde 
emendo colliguntur a Fratribus, & in cellariis & granariis reconduntur, 
quod per anni residuum & absque eorum mendicatione possunt transigere 
vitam suam: Item quod Ecclesias vel alia aedificia faciunt vel 
procurant fieri in quantitate & curiositate figurae, & formae, ac 
sumptuositate notabiliter excessiva, sic quod non videntur habitacula 
pauperum, sed magnatum: Paramenta etiam Ecclesiastica in plerisque 
locis tam multa habent, & tam notabiliter pretiosa, quod excedunt in 
his magnas Ecclesia Cathedrales: equos insuper & arma eis oblata in 
funeralibus recipiunt indistincte: tamen communitas Fratrum & 
specialiter Rectores ipsius Ordinis asserebant, quod praedicta, seu 
plura ex ipsis in Ordine non fiebant, quod & si qui reperiuntur rei in 
talibus rigide puniuntur: necnon contra talia ne fiant, sunt facta 
pluries ab antiquo statuta in Ordine multum stricta. Cupientes igitur 
nos ipsorum Fratrum providere conscientiis, & cuncta dubia (quantum 
possibile nobis est) de ipsorum pectoribus removere, ad praedicta, 
modo, qui sequitur respondemus. Cum enim ad veritatem vitae pertineat, 
ut id quod exterius agitur, interiorem mentis dispositionem & habitum 
representet: necesse habent Fratres, qui se expropriatione tanta a 
temporalibus abstraxerunt, ab omni eo, quo dictae expropriationi esset, 
vel posset videri contrarium, abstinere. Quia igitur in successionibus 
transit non solum usus rei, sed & dominium suo tempore in haeredes: 
Fratres autem praefati nihil sibi in speciali acquirere, vel eorum 
Ordini possunt, etiam in communi: declarando dicimus, quod sucessionum 
hujusmodi, quae etiam ex sui natura indiferenter ad pecuniam, & etiam 
ad alia mobilia, & immobilia se extendunt (considerata sui puritate 
voti) nullatenus sunt capaces: nec licet eis valorem haereditatum 
talium, vel tantam earum partum, quod praesumi possit hoc in fraudem 
fieri, quasi sub modo & forma legati sibi dimissi facere, vel sic 
dimissa recipere: quin potius ista sic fieri ab ipsis simpliciter 
prohibemus. Cumque annui redditus inter immobilia censeantur a jure, ac 
hujusmodi redditus obtinere paupertati & mendicitati repugnet, nulla 
dubitatio est, quod praedictis Fratribus redditus quoscumque sicut & 
possesiones vel earum etiam usum (cum eis non reperiatur concessus) 
recipere vel habere (conditione considerata ipsorum) non licet. 
Amplius, cum non solum quod malum esse dignoscitur, sed & omne quod 
speciem habet mali, sit a viris perfectis specialiter evitandum: ex 
talibus autem assistentiis in curiis, & instigationibus, cum de rebus 
agitur in ipsorum commoda convertendis, creduntur verisimiliter ex his, 
quae foris patent (de quibus habent homines foris judicare) in ipsis 
rebus Fratres assistentes aliquid quaerere tamquam suum: nullo modo 
debent hujusmodi voti & regulae professores se talibus curis, & 
litigiosis actibus immiscere: ut & testimonium habeant ab his qui foris 
sunt, & puritati satisfaciant voti sui, evitetur per hic scandalum 
proximorum. Verum etiam cum dicti Ordinis Fratres non solum a 
receptione, propietate, dominio, sive usu ipsius pecuniae, verum etiam 
contrectatione qualibet ipsius, & ab ea sint penitus alieni, 
quemadmodum saepe dictus praedecessor noster in delaratione hujusmodi 
regulae plane dixit: cumque dicti Ordinis professores pro nulla re 
temporali possint in judicio expetire, praedictis Fratribus non licet 
nec competit, quin potius considerata sui puritate status debent scire 
sibi interdictum, quod hujusmodi executionibus & dispositionibus se 
exponant, cum haec saepius absque litigio & contrectatione vel 
administratione pecuniae nequeant expedire. Verumtamen in his 
exequendis dare consilium ipsorum statui non obsistit, cum ex hoc ipsis 
circa bona temporalia nulla jurisdictio sive actio in judicio, sive 
dispensatio tribuatur.<P>
Fr. non possunt habere hortos vineas, nec similia. Non habeant Eccl. 
 excessivas in magnitudine. Temperata & humilia aedificia habeant.<P>
11. Licet vero non solum sit licitum, sed & multum conveniens rationi, 
quod Fratres qui in laboribus spiritualibus orationis & studii sedule 
occupantur, hortos & areas habeant competentes ad recollectionem vel 
recreationem sui, & interdum ad se ipsos post labores hujusmodi 
corporaliter deducendos, necnon ad habenda necessaria hortalitia pro se 
ipsis: habere tamen hortos aliquos ut colantur, ac olera & alia 
hortalitia pretio distrahantur, necnon & vineas, repugnat suae regulae 
& Ordinis puritati, secundum quod dictus praedecessor declaravit ac 
etiam ordinavit: quod si talia ad usus proxime dictos, ut puta agrum 
vel vineam ad colendum & consimilia Fratribus legarentur, per omnem 
modum Fratres a receptione talium abstinerent, cum etiam praemissa 
habere ut pretium fructuum suis temporibus habeatur, ad naturam & 
formam proventuum appropinquet. Rursus cum praedictus Sanctus, tam in 
exemplis vitae, quam verbis regulae ostenderit se velle, quod Fratres 
sui & filii divinae providentiae innitentes, suos in Deum jacerent 
cogitatus, qui volucres coeli pascit, quae non congregant in horrea, 
nec seminant nec metunt: non est verisimile voluisse ipsum eos habere 
granaria vel cellaria, ubi quotidianis mendicationibus deberent sperare 
posse tranfigere vitam suam. Et idcirco non ex timore levi relaxare se 
debent ad congregationes & conservationes hujusmodi faciendas: sed tunc 
tantum cum esset multum credibile ex jam expertis, quod non possent 
vitae necessaria aliter invenire. Hoc autem Ministrorum & Custodum 
simul, & separatim in suis administrationibus & custodiis (cum 
Guardiani & duorum de conventu loci discretorum Sacerdotum & antiquorum 
in Ordine Fratrum consilio & assensu) duximus judicio reliquendum, 
eorum super hos specialiter conscientias onerantes. Hinc est quod, cur 
Vir sanctus Fratres suos in paupertate summa, ac humilitate fundare 
voluerit, quoad affectum pariter & effectum, sicut gere regula tota 
clamat: convenit ipsis, quod nullo modo deinceps fieri faciant, vel 
fieri sustineant Ecclesias vel alia quaecumque aedificia, quae 
(considerato Fratrum inhabitantium numero) excessiva in multitudine & 
magnitudine debeant reputari. Ideoque volumus, quod ubique in suo 
Ordine deinceps temperatis & humilibus aedificiis sint contenti, ne 
huic tantae paupertati promissae, quod patet oculis, contrarium foris 
clamet. Quamvis etiam paramenta & vasa Ecclesiastica ad honorem divini 
Nominis ordinentur, propter quem omnia fecit ipse Deus: tamen qui 
absconditorum est cognitor, ad animum sibi ministrantium respicit 
principaliter, non ad manum: nec per illa sibi vult serviri quae suorum 
servitorum conditioni & statui dissonarent: propter quod sufficere 
debent eis vasa & paramenta Ecclesiastica decentia, in numero & in 
magnitudine sufficientia competenter. Superfluitas autem aut nimia 
pretiositas, vel quaecumque curiositas in his seu aliis quibuscumque 
non postest ipsorum professioni vel statui convenire: cum enim haec 
sapiant thesaurizationem seu copiam, paupertati tantae quoad humanum 
judicium derogant manifeste: quapropter praemissa servari a Fratribus 
volumus, & mandamus. Circa equorum vero & armorum oblationes illud 
decernimus in omnibus, & per omnia observandum, quod per declarationem 
praedictam in pencuniariis noscitur eleemosynis definitum.<P>
12. Ex praemissis autem succrevit non parum scrupolosa quaestio inter 
Fratres: videlicet utrum ex suae professione regulae obligentur ad 
arctum & tenuem, sive pauperem usum rerum: quibusdam ex ipsis 
credentibus & dicentibus, quod sicut quoad dominium rerum habent ex 
voto abdicationem arctissimam, ita ipsis quoad usum arctitudo maxima & 
exilitas est indicta: aliis in contrarium asserentibus, quod ex 
professione sua ad nullum usum pauperem, qui non exprimatur in regula 
obligantur, licet teneantur ad usum moderatum temperantiae, sicut & 
magis ex condecenti quam ceteri christiani. Volentes itaque 
conscientiarum praedictorum Fratrum providere quieti, & his 
altercationibus finem dare, declarando dicimus, quod Fratres Minores ex 
professione suae regulae specialiter obligantur ad arctos usus seu 
pauperes, qui in ipsorum regula continentur: & eo obligationis modo, 
sub quo continet seu ponit regula dictos usus.<P>
13. Dicere autem sicut aliqui asserere perhibentur, quod haereticum 
sit, tenere usum pauperem includi vel non includi sub voto evangelicae 
paupertatis, praesumptuosum & temerarium judicamus. 14. Demum quia ex 
eo quod dicta regula per quos, & ubi fieri debeat Ministri Generalis 
electio tradens, nullam facit de Ministrorum Provincialium electione, 
vel institutione penitus mentionem, oriri super hoc poterat dubitatio 
inter Fratres: nos volentes posse ipsos clare & secure procedere in 
omnibus factis suis: declaramus, statuimus etiam & ordinamus in hac 
constitutione in perpetuum valitura, ut cum alicui Provinciae de 
Ministro fuerit providendum, ipsius Ministri electio penes Capitulum 
Provinciale resideat, quam idem Capitulum die sequenti, qua fuerit 
congregatum, facere teneatur. Ipsius autem electionis confirmatio ad 
Ministrum pertineat Generalem, & si quidem ad electionem hujusmodi per 
formam scrutinii procedatur, & votis in diversa divisis, electiones 
plures in discordia celebrari contingat, illa quae a majori parte 
Capituli numero (nulla zeli vel meriti collatione, aut consideratione 
habita) fuerit celebrata, exceptione seu contradictione quacumque 
alterius partis non obstante, per dictum Generalem Ministrum de 
consilio discretorum de Ordine (prius tamen ex Officio, prout spectat 
ad ipsum, diligenti examinatione praemissa) confirmetur, vel etiam 
infirmetur: prout ei secundum Deum visum fuerit expedire: & si fuerit 
infirmata, ad Capitulum Provinciale electio hujusmodi revertatur.<P>
15. Ceterum si Capitulum Provinciale die praedicta Ministrum eligere 
praetermittet: ex tunc Ministri Provinicalis provisio ad Generalem 
Ministrum libere devolvatur. Verum si Ministro praedicto, & Capitulo 
generalibus ex certa ac rationabili causa, videretur aliquando in 
Provinciis ultra Maris Hiberniae, Graecia, seu Romaniae, in quibus 
hactenus alius providendi modus dicitur ex causa certa, & rationabili 
fuisse servatus, expedire Ministrum Provincialem, per Ministrum 
Generalem, cum proborum Ordinis consilio potius, quam per Capituli 
praedicti electionem praefici: in Provinciis Hiberniae etiam 
ultramarinis irrefragabiliter, in Romania vero, vel Graecia quando 
Minister dictae Proviniciae moreretur, vel obsolveretur citra Mare; 
illa vice servetur absque dolo, partialitate, & fraude (super quo eorum 
conscientias oneramus) quod super hoc dictus Minister cum dictorum 
proborum Consilio duxerit ordinandum.<P>
16. In destitutione vero dictorum Ministrorum Provincialium servari 
volumus, quod super hoc hactenus de ipso Ordine extiterit observatum. 
Ceterum si contigerit eosdem Ministro Generali carere, per Vicarium 
Ordinis fiat super hoc, quod faciendum fuerit per eumdem Ministrum 
usquequo provisum fuerit de Generali Ministro.<P>
17. Porro si quid de hujusmodi Ministro Provinciali secus attentari 
forte contigerit, illud ipso facto sit irritum, & inane.<P>
Nulli igitur omnino hominum liceat hanc paginam nostrarum delarationum, 
dictorum, commissionis, mandati, constitutionum, judicationum, & 
voluntatum infringere, vel ei ausu temerario contraire: si quis autem 
hoc attentare praesumperit, indignationem Omnipotentis Dei, ac beatorum 
Petri, & Pauli Apostolorum ejus se noverit incursurum.
<P>
<HR>
<HR>
<CENTER><TABLE BORDER=0 CELLSPACING=15 CELLPADDING=0>
<TR>
	<TD><A HREF="papal.html">Papal Bulls</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
</BODY>
</HTML>