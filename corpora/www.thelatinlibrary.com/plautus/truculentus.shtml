<html>
	<head>
		<title>
			Plautus: Truculentus
		</title>
		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>
<p class=pagehead>T. MACCI PLAVTI TRVCVLENTVS</p>

<p class=border></p>

<p>
<b>PERSONAE</B></P>

<p>
<b>DINIARCHVS ADVLESCENS</B><br>
<b>ASTAPHIVM ANCILLA</B><br>
<b>TRVCVLENTVS SERVVS</B><br>
<b>PHRONESIVM MERETRIX</B><br>
<b>STRATOPHANES MILES</B><br>
<b>CYAMVS SERVVS</B><br>
<b>STRABAX ADVLESCENS</B><br>
<b>CALLICLES SENEX</B><br>
<b>ANCILLAE</B>
</P>

<p>
<b>ARGVMENTVM</B></P>

<p>
<b>T</B>res unam pereunt adulescentes mulierem.<br>
<b>R</B>ure unus, alter urbe, peregre tertius;<br>
<b>V</B>tque ista ingenti militem tangat bolo,<br>
<b>C</B>lam sibi supposuit clandestino editum.<br>
<b>V</B>i magna servos est ac trucibus moribus,<br>
<b>L</B>upae ni rapiant domini parsimoniam;<br>
<b>E</B>t is tamen molliter. miles advenit<br>
<b>N</B>atique causa dat propensa munera.<br>
<b>T</B>andem compressae pater cognoscit omnia,<br>
<b>V</B>tque illam ducat qui vitiarat convenit,<br>
<b>S</B>uomque is repetit a meretrice subditum.
</p>

<p class=shortborder></p>

<p>
<b>PROLOGVS</B>
</P>

<p>
Perparvam partem postulat Plautus loci<br>
de vestris magnis atque amoenis moenibus,<br>
Athenas quo sine architectis conferat.<br>
quid nunc? daturin estis an non? adnuont.<br>
scio rem quidem urbis me ablaturum sine mora;&nbsp;&nbsp;5<br>
quid si de vostro quippiam orem? abnuont.<br>
eu hercle in vobis resident mores pristini,<br>
ad denegandum ut celeri lingua utamini.<br>
sed hoc agamus qua huc ventumst gratia.<br>
Athenis mutabo ita ut hoc est proscaenium&nbsp;&nbsp;&nbsp;&nbsp;&nbsp;&nbsp;10<br>
tantisper dum transigimus hanc comoediam.<br>
hic habitat mulier, nomen cui est Phronesium;<br>
haec huius saecli mores in se possidet:<br>
numquam ab amatore [suo] postulat id quod datumst,<br>
sed relicuom dat operam ne sit relicuom,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
15<br>
poscendo atque auferendo, ut mos est mulierum;<br>
nam omnes id faciunt, cum se amari intellegunt.<br>
* * *&nbsp;&nbsp;&nbsp;&nbsp;&nbsp;&nbsp;&nbsp;17a<br>
ea se peperisse puerum simulat militi,<br>
quo citius rem ab eo averrat cum pulvisculo.<br>
quid multa? ~stuic superet muliere&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
20<br>
~hiscum anima ad eum habenti erce teritur.<br>
* * *&nbsp;&nbsp;&nbsp;&nbsp;&nbsp;&nbsp;&nbsp;&nbsp;21a
</p>

<p class=shortborder></p>

<p>
<b>ACTVS I</B>
</P>

<p>
<b>I.i</B><br>
<b>DINIARCHVS</B> Non omnis aetas ad perdiscendum sat est<br>
amanti, dum id perdiscat, quot pereat modis;<br>
neque eam rationem eapse umquam educet Venus,<br>
quam penes amantum summa summarum redit,&nbsp;&nbsp;&nbsp;&nbsp;&nbsp;&nbsp;&nbsp;25<br>
quot amans exemplis ludificetur, quot modis<br>
pereat quotque exoretur exorabulis:<br>
quot illic blanditiae, quot illic iracundiae<br>
sunt, quot supplicia danda, di vostram fidem, hui,<br>
quid perierandum est etiam, praeter munera:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
30<br>
primumdum merces annua, is primus bolust,<br>
ob eam tres noctes dantur; interea loci<br>
~aut ara aut vinum aut oleum aut triticum,<br>
temptat benignusne an bonae frugi sies:<br>
quasi in piscinam rete qui iaculum parat,&nbsp;&nbsp;&nbsp;&nbsp;&nbsp;&nbsp;&nbsp;35<br>
quando abiit rete pessum, adducit lineam;<br>
si inierit rete piscis, ne effugiat cavet:<br>
dum huc dum illuc rete &lt;circumv>or&lt;tit>, impedit<br>
piscis usque adeo donicum eduxit foras.<br>
itidem si amator id quod oratur dedit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
40<br>
atque est benignus potius quam frugi bonae<br>
[adduntur noctes, interim ille hamum vorat],<br>
si semel amoris poculum accepit meri<br>
eaque intra pectus se penetravit potio,<br>
extemplo et ipsus periit et res et fides.&nbsp;&nbsp;&nbsp;&nbsp;&nbsp;&nbsp;&nbsp;45<br>
si iratum scortumst forte amatori suo,<br>
bis perit amator, ab re atque &lt;ab> animo simul;<br>
sin alter altri propitiust, idem perit:<br>
si raras noctes ducit, ab animo perit;<br>
sin crebras ducit, ipsus gaudet, res perit.&nbsp; 50<br>
~iteca in aedibus lenosis~&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
50a<br>
prius quam unum dederis, centum quae poscat parat:<br>
aut periit aurum aut conscissa pallula &lt;est><br>
aut empta ancilla aut aliquod vasum argenteum<br>
aut vasum ahenum antiquom aut lectus ~laptiles<br>
aut armariola Graeca, aut aliquid semper est&nbsp;&nbsp;&nbsp;&nbsp;&nbsp;&nbsp;&nbsp;&nbsp;
55<br>
quod ~ petra debeatque amans scorto suo.<br>
atque haec celamus nos clam magna industria,<br>
quom rem fidemque nosque nosmet perdimus,<br>
ne qui parentes neu cognati sentiant;<br>
quos cum celamus si faximus conscios,&nbsp;&nbsp;&nbsp;&nbsp;&nbsp;&nbsp;&nbsp;60<br>
qui nostrae aetati tempestivo temperent,<br>
unde anteparta demus postpartoribus,<br>
faxim lenonum et scortorum ~ plus est&nbsp;&nbsp;&nbsp;&nbsp;&nbsp;&nbsp;&nbsp;&nbsp;
62a<br>
et minus damnosorum hominum quam nunc sunt siet.<br>
nam nunc lenonum et scortorum plus est fere,<br>
quam olim muscarum est cum caletur maxime.&nbsp;&nbsp;65<br>
nam nusquam alibi si sunt, circum argentarias<br>
scorta &lt;et> lenones qui sedent cottidie,<br>
ea nimia est ratio; quippe qui certo scio,<br>
ibi plus scortorum esse iam quam ponderum.<br>
quos quidem quam ad rem dicam in argentariis&nbsp;&nbsp;&nbsp;&nbsp;&nbsp;&nbsp;70<br>
referre habere, nisi pro tabulis, nescio,<br>
ubi aera perscribantur usuraria:<br>
accepta dico, expensa ne qui censeat.<br>
postremo id magno in populo ~ mulier hominibus,<br>
re placida atque otiosa, victis hostibus:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
75<br>
amare oportet omnes qui quod dent habent.<br>
nam mihi haec meretrix quae hic habet, Phronesium,<br>
suom nomen omne ex pectore exmovit meo,<br>
phronesim, nam phronesis est sapientia.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
78a<br>
nam me fuisse huic fateor summum atque intumum,<br>
quod amantis multo pessimum est pecuniae;<br>
eadem postquam alium repperit qui plus daret,<br>
damnosiorem, ~ mihi exinde immovit loco,<br>
quem antehac odiosum sibi esse memorabat mala,<br>
Babyloniensem militem. is nunc dicitur<br>
venturus peregre; eo nunc commenta est dolum:&nbsp;&nbsp;&nbsp;&nbsp;&nbsp;&nbsp;85<br>
peperisse simulat sese, ut me extrudat foras<br>
atque ut cum solo pergraecetur milite;<br>
eum esse simulat militem puero patrem.<br>
eum isti suppositum puerum opinor pessumae.&nbsp;&nbsp;&nbsp;&nbsp;&nbsp;&nbsp;88a<br>
mihi verba retur dare se? an me censuit<br>
celare se potesse, gravida si foret?<br>
nam ego Lemno advenio Athenas nudius tertius,<br>
legatus hinc quo cum publico imperio fui.<br>
sed haec quidem eius Astaphium est ancillula;<br>
cum ea quoque etiam mihi fuit commercium.
</P>

<p>
<b>I.ii</B><br>
<b>ASTAPHIVM</B> Ad fores auscultate atque adservate aedis,&nbsp;&nbsp;
95<br>
ne quis adventor gravior abaetat quam adveniat,<br>
neu, qui manus attulerit steriles intro ad nos,<br>
gravidas foras exportet. novi ego hominum mores;<br>
ita nunc adulescentes morati sunt: quini<br>
aut seni adveniunt ad scorta congerrones;&nbsp;&nbsp;&nbsp;&nbsp;&nbsp;&nbsp;100<br>
consulta sunt consilia: quando intro advenerunt,<br>
oenus eorum aliqui osculum amicae usque oggerit, dum illi agant ceteri
cleptae;<br>
sin vident quempiam se adservare, obludiant qui custodem oblectent<br>
per ioculum et ludum; de nostro saepe edunt: quod fartores, faciunt.<br>
fit pol hoc, et pars spectatorum scitis pol haec vos me haud mentiri,&nbsp;&nbsp;&nbsp;&nbsp;&nbsp;&nbsp;
105<br>
~ibi sibus pugnae et virtuti de praedonibus praedam capere.<br>
at ecastor nos rursum lepide referimus gratiam furibus nostris:&nbsp;&nbsp;&nbsp;&nbsp;&nbsp;&nbsp;
107-110<br>
nam ipsi vident cum eorum aggerimus bona atque etiam ultro ipsi aggerunt&nbsp;
111<br>
&nbsp;&nbsp;&nbsp;&nbsp;&nbsp;&nbsp;&nbsp;ad nos.<br>
<b>DIN.</B> Me illis quidem haec verberat verbis,<br>
nam ego huc bona mea degessi.<br>
<b>AST.</B> Commemini, iam pol ego eumpse ad nos, si domi erit, mecum
adducam.<br>
<b>DIN.</B> Heus, mane dum, Astaphium, prius quam abis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
115<br>
<b>AST.</B> Qui revocat? <b>DIN.</B> Scies: respice huc. <b>AST.</B>
Quis est?<br>
<b>DIN.</B> Vobis qui multa bona esse volt. <b>AST.</B> Dato, si esse
vis.<br>
<b>DIN.</B> Faxo erunt. respice huc modo. <b>AST.</B> Oh,<br>
enicas me miseram, quisquis es.<br>
<b>DIN.</B> Pessuma, mane.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
120<br>
<b>AST.</B> Optume, odio es.<br>
Diniarchusne illic est? atque is est.<br>
<b>DIN.</B> Salva sis. <b>AST.</B> Et tu.<br>
<b>DIN.</B> Fer contra manum et pariter gradere.<br>
<b>AST.</B> Tuis servio atque audiens sum imperiis.&nbsp;&nbsp;&nbsp;&nbsp;&nbsp;&nbsp;
125<br>
<b>DIN.</B> Quid agis? <b>AST.</B> Valeo et validum teneo.<br>
peregre quoniam advenis, cena detur.<br>
<b>DIN.</B> Bene dicis benigneque vocas, Astaphium. <b>AST.</B> Amabo,<br>
sine me ire, era quo iussit. <b>DIN.</B> Eas. sed quid ais? <b>AST.</B>
Quid vis?<br>
<b>DIN.</B> Dic quo iter inceptas; quis est quem arcessis? <b>AST.</B>
Archilinem 130<br>
~obstetricem. <b>DIN.</B> Mala tu femina es, oles unde es disciplinam.<br>
manifesto mendaci, mala, teneo te. <b>AST.</B> Quid iam, amabo?<br>
<b>DIN.</B> Quia te adducturam huc dixeras eumpse, non eampse;<br>
nunc mulier facta est iam ex viro: mala es praestrigiatrix.<br>
sed tandem eloquere, quis is homost, Astaphium? novos amator?&nbsp;&nbsp;&nbsp;&nbsp;&nbsp;&nbsp;
135<br>
<b>AST.</B> Nimis otiosum te arbitror hominem esse. <b>DIN.</B> Qui
arbitrare?<br>
<b>AST.</B> Quia tuo vestimento et cibo alienis rebus curas.<br>
<b>DIN.</B> Vos mihi dedistis otium. <b>AST.</B> Qui, amabo? <b>DIN.</B>
Ego expedibo.<br>
rem perdidi apud vos, vos meum negotium abstulistis.<br>
si rem servassem, fuit ubi negotiosus essem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
140<br>
<b>AST.</B> An tu te Veneris publicum aut Amoris alia lege<br>
habere posse postulas, quin otiosus fias?<br>
<b>DIN.</B> Illa, haud ego, habuit publicum: pervorse interpretaris;<br>
nam advorsum legem meam ob meam scripturam pecudem cepit.<br>
<b>AST.</B> Plerique idem quod tu facis faciunt rei male gerentes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;
145<br>
ubi non est, scripturam unde dent, incusant publicanos.<br>
<b>DIN.</B> Male vertit res pecuaria mihi apud vos: nunc vicissim<br>
volo habere aratiunculam pro copia hic apud vos.<br>
<b>AST.</B> Non arvos hic, sed pascuost ager: si arationes<br>
habituru's, qui arari solent, ad pueros ire meliust.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
150<br>
hunc nos habemus publicum, illi alii sunt publicani.<br>
<b>DIN.</B> Vtrosque pergnovi probe. <b>AST.</B> Em istoc pol tu otiosu's,<br>
cum et illic et hic pervorsus es. sed utriscum rem esse mavis?<br>
<b>DIN.</B> Procaciores estis vos, sed illi periuriores;<br>
illis perit quidquid datur, neque ipsis apparet quicquam: 155<br>
vos saltem si quid quaeritis, ecbibitis et comestis.<br>
postremo illi sunt improbi, vos nequam et gloriosae.<br>
<b>AST.</B> Male quae in nos vis, ea omnia tibi dicis, Diniarche,<br>
et nostram et illorum vicem. <b>DIN.</B> Qui istuc? <b>AST.</B> Rationem
dicam:<br>
quia qui alterum incusat probri, sumpse enitere oportet.&nbsp;&nbsp;&nbsp;&nbsp;&nbsp;&nbsp;&nbsp;
160<br>
tu a nobis sapiens nihil habes, nos nequam abs ted habemus.<br>
<b>DIN.</B> O Astaphium, haud istoc modo solita es me ante appellare,<br>
sed blande, cum illuc, quod apud vos nunc est, apud me habebam.<br>
<b>AST.</B> Dum vivit, hominem noveris: ubi mortuost, quiescat.<br>
te dum vivebas noveram. <b>DIN.</B> An me mortuom arbitrare?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
165<br>
<b>AST.</B> Qui potis [est], amabo, planius? qui antehac amator summus<br>
habitu's, nunc ad amicam venis querimoniam deferre.<br>
<b>DIN.</B> Vestra hercle factum iniuria, quae properavistis olim:<br>
rapere otiose oportuit, diu ut essem incolumis vobis.<br>
<b>AST.</B> Amator similest oppidi hostilis. <b>DIN.</B> Quo argumento
[est]?&nbsp;&nbsp;&nbsp;&nbsp;&nbsp;&nbsp;170<br>
<b>AST.</B> Quam primum expugnari potis [est], tam id optimum est amicae.<br>
<b>DIN.</B> Ego fateor, sed longe aliter est amicus atque amator:<br>
certe hercle quam veterrimus, tam homini optimust amicus.<br>
&lt;<b>AST.</B> Si vivit. <b>DIN.</B>> Non hercle occidi, sunt mi etiam
fundi et aedis.<br>
<b>AST.</B> Cur, obsecro, ergo ante ostium pro ignoto alienoque astas?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
175<br>
&lt;i> intro, haud alienus tu quidem es; nam ecastor neminem hodie<br>
mage amat corde atque animo suo, si quidem habes fundum atque aedis.<br>
<b>DIN.</B> In melle sunt linguae sitae vostrae atque orationes,<br>
facta atque corda in felle sunt sita atque acerbo aceto:<br>
eo dicta lingua dulcia datis, corde amara facitis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
180<br>
<b>AST.</B> [Amantes si qui non danunt, ~ non didici fabulari.]<br>
non istaec, mea benignitas, decuit te fabulari,<br>
sed istos qui cum geniis suis belligerant parcipromi.<br>
<b>DIN.</B> Mala es atque eadem quae soles inlecebra. <b>AST.</B> Vt
exspectatus<br>
peregre advenisti, quam, obsecro, cupiebat te era videre.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
185<br>
<b>D.</B> Quid tandem? <b>A.</B> Te unum ex omnibus amat. <b>D.</B>
Euge, fundi et aedis,<br>
per tempus subvenistis. sed quid ais, Astaphium? <b>AST.</B> Quid vis?<br>
<b>DIN.</B> Estne intus nunc Phronesium? <b>AST.</B> Vtut aliis, tibi
quidem intus.<br>
<b>DIN.</B> Valetne? <b>AST.</B> Immo edepol melius iam fore spero,
te ubi videbit.<br>
<b>DIN.</B> Hoc nobis vitium maxumumst, cum amamus tum &lt;hoc> perimus:&nbsp;&nbsp;&nbsp;&nbsp;&nbsp;&nbsp;
190<br>
si illud quod volumus dicitur, palam cum mentiuntur,<br>
verum esse insciti credimus, ne ut iusta utamur ira.<br>
<b>A.</B> Heia, haud itast res. <b>D.</B> Ain tu eam me amare? <b>A.</B>
Immo unice unum.<br>
<b>D.</B> Peperisse audivi. <b>A.</B> Ah obsecro, tace, Diniarche.
<b>D.</B>
Quid iam?<br>
<b>AST.</B> Horresco misera, mentio quotiens fit partionis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
195<br>
ita paene nulla tibi fuit Phronesium. i intro, amabo,<br>
vise illam. atque opperimino: iam exibit; nam lavabat.<br>
<b>DIN.</B> Quid ais tu? quae numquam fuit praegnas, qui parere potuit?<br>
nam equidem illi uterum, quod sciam, numquam extumere sensi.<br>
<b>AST.</B> Celabat metuebatque te, ne tu sibi persuaderes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
200<br>
ut abortioni operam daret puerumque ut enicaret.<br>
<b>DIN.</B> Tum pol isti est puero pater Babyloniensis miles,<br>
quoius nunc ista adventum expetit. <b>AST.</B> Immo ab eo ut nuntiatumst,<br>
iam hic adfuturum aiunt eum. nondum advenisse miror.<br>
<b>DIN.</B> Ibo igitur intro? <b>AST.</B> Quippini? tam audacter quam
domum ad te;&nbsp; 205<br>
nam tu quidem edepol noster es etiam nunc, Diniarche.<br>
<b>DIN.</B> Quam mox te huc recipis? <b>AST.</B> Iam hic ero: propest,
profecta quo sum.<br>
<b>DIN.</B> Redi vero actutum. ego interim hic apud vos opperibor.&#151;
</p>

<p class=shortborder></p>

<p>
<b>ACTVS II</B>
</P>

<p>
<b>II.i</B><br>
<b>AST.</B> Hahahae, requievi,<br>
quia intro abiit odium meum.&nbsp;&nbsp;&nbsp;&nbsp;&nbsp;&nbsp;&nbsp;210<br>
tandem sola sum. nunc quidem meo arbitratu<br>
loquar libere quae volam et quae lubebit.<br>
huic homini amanti mea era apud nos naeniam dixit domi,<br>
nam fundi et aedis obligatae sunt ob Amoris praedium.<br>
verum apud hunc mea era sua consilia summa eloquitur libere,&nbsp;&nbsp;&nbsp;&nbsp;&nbsp;&nbsp;
215<br>
magisque adeo ei consiliarius hic amicust quam auxiliarius.<br>
dum fuit, dedit; nunc nihil habet: quod habebat nos habemus,<br>
iste id habet quod nos habuimus. humanum facinus factumst.<br>
actutum fortunae solent mutari, varia vitast:<br>
nos divitem istum meminimus atque iste pauperes nos:&nbsp;&nbsp;220<br>
verterunt sese memoriae; stultus sit qui id miretur.<br>
si eget, necessest nos pati: amavit, aequom ei factum est.<br>
piaculumst miserere nos hominum rei male gerentum.<br>
[bonis esse oportet dentibus lenam probam,<br>
adripere ut quisquis veniat blandeque adloqui,&nbsp;&nbsp;&nbsp;&nbsp;&nbsp;&nbsp;&nbsp;
225<br>
male corde consultare, bene lingua loqui.]<br>
meretricem sentis similem esse condecet,<br>
quemquem hominem attigerit, profecto ei aut malum aut damnum dare.<br>
numquam amatoris meretricem oportet causam noscere,<br>
quin, ubi nil det, pro infrequente eum mittat militia domum.&nbsp;&nbsp;&nbsp;&nbsp;&nbsp;&nbsp;
230<br>
nec umquam erit probus quisquam amator nisi qui rei inimicust suae.<br>
nugae sunt nisi, modo quom dederit, dare iam lubeat denuo;<br>
is amatur hic apud nos, qui quod dedit id oblitust datum.<br>
dum habeat, dum amet; ubi nil habeat, alium quaestum coepiat.<br>
aequo animo, ipse si nihil habeat, aliis qui habent, det locum.&nbsp;&nbsp;&nbsp;&nbsp;&nbsp;&nbsp;&nbsp;
235<br>
[probust amator, qui relictis rebus rem perdit suam.]<br>
at nos male agere praedicant viri solere secum,<br>
nosque esse avaras. qui sumus? quid male nos agimus tandem?<br>
nam ecastor numquam satis dedit suae quisquam amicae amator,<br>
neque pol nos satis accepimus neque umquam ulla satis poposcit.&nbsp;&nbsp;&nbsp;&nbsp;&nbsp;&nbsp;
240<br>
nam quando sterilis est amator ab datis,<br>
si negat se habere quod det, soli credimus,<br>
nec satis accipimus, satis cum quod det non habet:<br>
semper datores novos oportet quaerere,<br>
qui de thensauris integris demus danunt.&nbsp;&nbsp;&nbsp;&nbsp;&nbsp;&nbsp;&nbsp;245<br>
velut hic agrestis est adulescens, qui hic habet,<br>
nimis pol mortalis lepidus nimisque probus dator.<br>
[sed is clam patrem etiam hac nocte illac<br>
per hortum transiluit ad nos. eum volo convenire.]<br>
sed est huic unus servos violentissimus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
250<br>
qui ubi quamque nostrarum videt prope hasce aedis adgrediri,<br>
item ut de frumento anseres, clamore absterret abigit;<br>
ita est agrestis. sed fores, quidquid est futurum, feriam.<br>
ecquis huic tutelam ianuae gerit? ecquis intus exit?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
254-255</P>

<p>
<b>II.ii</B><br>
<b>TRVCVLENTVS</B> Quis illic est qui tam proterve nostras aedis arietat?&nbsp;&nbsp;&nbsp;&nbsp;&nbsp;&nbsp;&nbsp;
256<br>
<b>AST.</B> Ego sum, respice ad me. <b>TRVC.</B> Quid ego? nonne ego
videor tibi?<br>
quid tibi ad hasce accessio aedis est prope aut pultatio?<br>
<b>AST.</B> Salve. <b>TRVC.</B> Sat mihi est tuae salutis. nil moror.
non salveo?<br>
aegrotare malim quam esse tua salute sanior.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
260<br>
sed volo scire, quid debetur hic tibi nostrae domi?<br>
<b>AST.</B> Comprime sis eiram. <b>TRVC.</B> Eam quidem hercle tu,
quae solita es, comprime,<br>
impudens, quae per ridiculum rustico suades stuprum.<br>
<b>AST.</B> Eiram dixi: ut decepisti! dempsisti unam litteram.<br>
nimis quidem hic truculentust. <b>TRVC.</B> Pergin male loqui, mulier,
mihi?&nbsp;&nbsp;&nbsp;&nbsp;&nbsp;&nbsp;&nbsp;265<br>
<b>AST.</B> Quid tibi ego male dico? <b>TRVC.</B> Quia enim me truncum
lentum nominas.<br>
nunc adeo, nisi abis actutum aut dicis quid quaeras cito,<br>
iam hercle ego hic te, mulier, quasi sus catulos pedibus proteram.<br>
<b>AST.</B> Rus merum hoc quidemst. <b>TRVC.</B> Pudendumst vero clurinum
pecus.<br>
advenisti huc te ostentatum, cum exornatis ossibus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
270<br>
quia tibi suaso infecisti propudiosa pallulam?<br>
[an eo bella es, quia accepisti armillas aeneas?]<br>
<b>A.</B> Nunc places, cum mi inclementer dicis. <b>T.</B> Quid hoc
quod te rogo?<br>
mancupion qui accipias, gestas tecum ahenos anulos?<br>
pignus da ni ligneae haec sunt quas habes Victorias.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
275<br>
<b>AST.</B> Ne attigas me. <b>TRVC.</B> Egon te tangam? ita me amabit
sarculum,<br>
ut ego me ruri amplexari mavelim patulam bovem<br>
cumque ea noctem in stramentis pernoctare perpetem,<br>
quam tuas centum cenatas noctes mihi dono dari.<br>
rus tu mi opprobras? ut nancta es hominem quem pudeat probri!&nbsp;&nbsp;&nbsp;&nbsp;&nbsp;&nbsp;
280<br>
sed quid apud nostras negoti, mulier, est aedis tibi?<br>
quid tu huc occursas, in urbem quotienscumque advenimus?<br>
<b>AST.</B> Mulieres volo convenire vostras. <b>TRVC.</B> Quas tu mulieres<br>
mihi narras, ubi musca nulla feminast in aedibus?<br>
<b>AST.</B> Nullan istic mulier habitat? <b>TRVC.</B> Rus, inquam,
abierunt. abi.&nbsp;&nbsp;&nbsp;&nbsp;&nbsp;&nbsp;285<br>
<b>AST.</B> Quid clamas, insane? <b>TRVC.</B> Abire hinc ni properas
grandi gradu,<br>
iam hercle ego istos fictos compositos crispos cincinnos tuos<br>
unguentatos usque ex cerebro exvellam. <b>AST.</B> Quanam gratia?<br>
<b>TRVC.</B> Quia ad foris nostras unguentis uncta es ausa accedere<br>
quiaque istas buccas tam belle purpurissatas habes.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
290<br>
<b>AST.</B> Erubui mecastor misera propter clamorem tuom.<br>
<b>TRVC.</B> Itane? erubuisti? quasi vero corpori reliqueris<br>
tuo potestatem coloris ulli capiendi, mala.<br>
buccas rubrica, creta omne corpus intinxti tibi.<br>
pessumae estis. <b>AST.</B> Quid est quod vobis pessumae haec male
fecerint?&nbsp;&nbsp;&nbsp;&nbsp;&nbsp;&nbsp;295<br>
<b>T.</B> Scio ego plus quam tu arbitrare scire me. <b>A.</B> Quid
id obsecrost<br>
quod scias? <b>TRVC.</B> Erilis noster filius apud vos Strabax<br>
ut pereat, ut eum inliciatis in malam fraudem et probrum.<br>
<b>AST.</B> Sanus si videare, dicam: dicis contumeliam.<br>
nemo homo hic solet perire apud nos: res perdunt suas;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
300<br>
ubi res perdidere, abire hinc, si volunt, salvis licet.<br>
ego istunc non novi adulescentem vostrum. <b>TRVC.</B> Veron serio?<br>
quid maceria illa ait, in horto quae est, quae in noctes singulas<br>
latere fit minor, qua istoc ad vos damni permensust viam?<br>
<b>AST.</B> Nil mirum (vetus est maceria) lateres si veteres ruont.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
305<br>
<b>TRVC.</B> Ain tu vero veteres lateres ruere? numquam edepol mihi<br>
quisquam homo mortalis posthac duarum rerum creduit,<br>
ni ego vostra ero maiori facta denarravero.<br>
<b>AST.</B> Estne item violentus ut tu? <b>TRVC.</B> Non enim ille
meretriculis<br>
munerandis rem coegit, verum parsimonia&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
310<br>
duritiaque: quae nunc ad vos clam exportantur, pessumae;<br>
ea vos estis exunguimini ebibitis. egone haec mussitem?<br>
iam quidem hercle ibo ad forum atque haec facta narrabo seni,<br>
neque istuc insegesti tergo coget examen mali.&#151;<br>
<b>AST.</B> Si ecastor hic homo sinapi victitet, non censeam&nbsp;&nbsp;&nbsp;&nbsp;&nbsp;&nbsp;&nbsp;&nbsp;
315<br>
tam esse tristem posse. at pol ero benevolens visust suo.<br>
verum ego illum, quamquam violentust, spero inmutari pote<br>
blandimentis, oramentis, ceteris meretriciis;<br>
vidi equom ex indomito domitum fieri atque alias beluas.<br>
nunc ad eram revidebo. &lt;sed> eccum odium progreditur meum. 320<br>
tristis exit. haud convenit etiam hic dum Phronesium.
</P>

<p>
<b>II.iii</B><br>
<b>DINIARCHVS</B> Piscis ego credo, qui usque dum vivont lavant,<br>
minus diu lavare quam haec lavat Phronesium.<br>
si proinde amentur, mulieres diu quam lavant,<br>
omnes amantes balneatores sient.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
325<br>
<b>AST.</B> Non quis parumper durare opperirier?<br>
<b>DIN.</B> Quin hercle lassus iam sum durando miser:<br>
mihi quoque prae lassitudine opus est &lt;ut> lavem.<br>
sed obsecro hercle, Astaphium, &lt;i> intro ac nuntia<br>
me adesse, ut properet suade, iam ut satis laverit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
330<br>
<b>A.</B> Licet. <b>D.</B> Audin etiam? <b>A.</B> Quid vis? <b>D.</B>
Di me perduint,<br>
qui te revocavi. non tibi dicebam 'i' modo?<br>
<b>AST.</B> Quidnam revocabas? improbu's nihilique homo:<br>
tute tibi mille passum peperisti moram.&#151;<br>
<b>DIN.</B> Sed quid haec hic autem tam diu ante aedis stetit?&nbsp;&nbsp;
335<br>
nescio quem praestolata est; credo, militem.<br>
illum student iam; quasi volturii triduo<br>
prius praedivinant, quo die esuri sient:<br>
illum inhiant omnes, illi est animus omnibus;<br>
me nemo magis respiciet, ubi is [est] huc venerit,&nbsp;&nbsp;&nbsp;&nbsp;&nbsp;&nbsp;
340<br>
quasi abhinc ducentos annos fuerim mortuos.<br>
ut rem servare suave est! vae misero mihi,<br>
post factum flector, qui antepartum perdidi.<br>
verum nunc si qua mi obtigerit hereditas<br>
magna atque luculenta, nunc postquam scio&nbsp;&nbsp;345<br>
dulce atque amarum quid sit ex pecunia,<br>
ita ego illam edepol servem itaque parce victitem,<br>
ut &#151; nulla faxim cis dies paucos siet;<br>
ego istos, qui nunc me culpant, confutaverim.<br>
sed aestuosas sentio aperiri fores,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
350<br>
quae obsorbent quidquid venit intra pessulos.
</P>

<p>
<b>II.iv</B><br>
<b>PHRONESIVM</B> Num tibi nam, amabo, ianua est mordax mea,<br>
quo intro ire metuas, mea voluptas? <b>DIN.</B> Ver vide,<br>
ut tota floret, ut olet, ut nitide nitet.<br>
<b>PHRON.</B> Quid tam inficetu's, Lemno adveniens qui tuae&nbsp;&nbsp;
355<br>
non des amicae, Diniarche, savium?<br>
<b>DIN.</B> Vah, vapulo hercle ego nunc, atque adeo male.<br>
<b>PHRON.</B> Quo te avortisti? <b>DIN.</B> Salva sis, Phronesium.<br>
<b>PHRON.</B> Salve. hicine hodie cenas, salvos cum advenis?<br>
<b>DIN.</B> Promisi. <b>PHRON.</B> Vbi cenabis? <b>DIN.</B> Vbi tu
iusseris.&nbsp;&nbsp;360<br>
<b>PHRON.</B> Hic me lubente facies. <b>DIN.</B> Edepol me magis.<br>
nempe tu eris hodie mecum, mea Phronesium?<br>
<b>PHRON.</B> Velim, si fieri possit. <b>DIN.</B> Cedo soleas mihi,<br>
properate, auferte mensam. <b>PHRON.</B> Amabo, sanun es?<br>
<b>DIN.</B> Non edepol bibere possum iam, ita animo malest.&nbsp;&nbsp;&nbsp;&nbsp;&nbsp;&nbsp;&nbsp;
365<br>
<b>PHRON.</B> Mane, aliquid fiet, ne abi. <b>DIN.</B> Ah, aspersisti
aquam.<br>
iam rediit animus. deme soleas, cedo bibam.<br>
<b>PHRON.</B> Idem es mecastor qui soles. sed dic mihi,<br>
benene ambulatumst? <b>DIN.</B> Huc quidem hercle ad te bene,<br>
quia tui videndi copia est. <b>PHRON.</B> Complectere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
370<br>
<b>DIN.</B> Lubens. heia, hoc est melle dulci dulcius.<br>
hoc tuis fortunis, Iuppiter, praestant meae.<br>
<b>PHRON.</B> Dan savium? <b>DIN.</B> Immo vel decem. <b>PHRON.</B>
Em istoc pauper es:<br>
&lt;semper> plus pollicere quam ego abs te postulo.<br>
<b>DIN.</B> Vtinam a principio rei item parsisses meae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
375<br>
ut nunc reparcis saviis. <b>PHRON.</B> Si quid tibi<br>
compendi facere possim, factum edepol velim.<br>
<b>DIN.</B> Iam lauta es? <b>PHRON.</B> Iam pol mihi quidem atque oculis
meis.<br>
num tibi sordere videor? <b>DIN.</B> Non pol mihi quidem;<br>
verum tempestas, memini, quondam &lt;etiam> fuit,&nbsp;&nbsp;&nbsp;&nbsp;&nbsp;&nbsp;&nbsp;
380<br>
cum inter nos sordebamus alter de altero.<br>
sed quid ego facinus audivi adveniens tuom,<br>
quod tu hic me absente novi negoti gesseris?<br>
<b>PHRON.</B> Quid id est? <b>DIN.</B> Primumdum, cum tu es aucta liberis<br>
cumque bene provenisti salva, gaudeo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
385<br>
<b>PHRON.</B> Concedite hinc vos intro atque operite ostium.<br>
tu nunc superstes solus sermoni meo es.<br>
tibi mea consilia summa semper credidi.<br>
equidem neque peperi puerum neque praegnas fui;<br>
verum adsimulavi me esse praegnatem: haud nego.&nbsp;&nbsp;&nbsp;&nbsp;&nbsp;&nbsp;390<br>
<b>DIN.</B> Quem propter, o mea vita? <b>PHRON.</B> Propter militem<br>
Babyloniensem, qui quasi uxorem sibi<br>
me habebat anno, dum hic fuit. <b>DIN.</B> Ego senseram.<br>
sed quid istuc? cui rei te adsimulare retulit?<br>
<b>PHRON.</B> Vt esset aliquis laqueus et redimiculum,&nbsp;&nbsp;&nbsp;&nbsp;&nbsp;&nbsp;
395<br>
reversionem ut ad me faceret denuo.<br>
nunc huc remisit nuper ad me epistulam,<br>
sese experturum quanti sese penderem:<br>
si quod peperissem id &lt;non> necarem ac tollerem,<br>
bona sua med habiturum omnia [esse]. <b>DIN.</B> Ausculto lubens. 400<br>
quid denique agitis? <b>PHRON.</B> Mater ancillas iubet,<br>
quoniam iam decimus mensis adventat prope,<br>
aliam aliorsum ire, praemandare et quaerere<br>
puerum aut puellam, qui supponatur mihi.<br>
quid multa verba faciam? tonstricem Suram&nbsp;&nbsp;&nbsp;&nbsp;&nbsp;&nbsp;&nbsp;&nbsp;
405<br>
novisti nostram, quae mercedem sese habet?~<br>
<b>DIN.</B> Novi. <b>PHRON.</B> Haec ut opera circumit, per familias,<br>
puerum vestigat; clanculum ad me detulit,<br>
datum sibi esse dixit. <b>DIN.</B> O mercis malae.<br>
eum nunc non illa peperit, quae peperit prior,&nbsp;&nbsp;&nbsp;&nbsp;&nbsp;&nbsp;&nbsp;&nbsp;
410<br>
sed tu posterior. <b>PHRON.</B> Ordine omnem rem tenes.<br>
nunc ut praemisit nuntium miles mihi,<br>
non multo post hic aderit. <b>DIN.</B> Nunc tu te interim<br>
quasi pro puerpera hic procuras? <b>PHRON.</B> Quippini,<br>
ubi sine labore res geri pulcre potest?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
415<br>
ad suom quemque aequom est quaestum esse callidum.<br>
<b>DIN.</B> Quid me futurum est, quando miles venerit?<br>
relictusne abs te vivam? <b>PHRON.</B> Vbi illud quod volo<br>
habebo ab illo, facile inveniam quo modo<br>
divortium et discordiam inter nos parem:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
420<br>
post id ego [totum] tecum, mea voluptas, usque ero<br>
assiduo. <b>DIN.</B> Immo hercle vero accubuo mavelim.<br>
<b>PHRON.</B> [quin] Dis hodie sacruficare pro puero volo,<br>
quinto die quod fieri oportet. <b>DIN.</B> Censeo.<br>
<b>PHRON.</B> Non audes aliquid mihi dare munusculum?&nbsp;&nbsp;425<br>
<b>DIN.</B> Lucrum hercle videor facere mi, voluptas mea,<br>
ubi quippiam me poscis. <b>PHRON.</B> At ego, ubi abstuli.<br>
<b>DIN.</B> Iam faxo hic aderit. servolum huc mittam meum.<br>
<b>PHRON.</B> Sic facito. <b>DIN.</B> Quidquid attulerit, boni consulas.<br>
<b>PHRON.</B> Ecastor munus te curaturum scio,&nbsp;&nbsp;&nbsp;&nbsp;&nbsp;&nbsp;&nbsp;&nbsp;
430<br>
ut cuius me non paeniteat mittatur mihi.<br>
<b>DIN.</B> Num quippiam aliud me vis? <b>PHRON.</B> Vt quando otium<br>
tibi sit ad me revisas, &lt;et> valeas &#151; <b>DIN.</B> Vale.<br>
pro di immortales, non amantis mulieris,<br>
sed sociae unanimantis, fidentis fuit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
435<br>
officium facere quod modo haec fecit mihi,<br>
suppositionem pueri quae mihi credidit,<br>
germanae quod sorori non credit soror.<br>
ostendit sese iam mihi medullitus:<br>
scio mi infidelem numquam, dum vivat, fore.&nbsp;&nbsp;&nbsp;&nbsp;&nbsp;&nbsp;440<br>
egone illam ut non amem? egone illi ut non bene velim?<br>
me potius non amabo quam huic desit amor.<br>
ego isti non munus mittam? iam ~ modo ex hoc loco<br>
iubebo ad istam quinque deferri minas,<br>
praeterea obsonari &lt;una> dumtaxat mina.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
445<br>
multo illi potius bene erit quae bene volt mihi,<br>
quam mihi, qui mihimet omnia facio mala.&#151;</P>

<p>
<b>II.v</B><br>
<b>PHRONESIVM</B> Puero isti date mammam. ut miserae<br>
matres sollicitaeque ex animo sumus cruciamurque!&nbsp;&nbsp;&nbsp;&nbsp;&nbsp;&nbsp;
449-450<br>
edepol commentum male, cumque eam rem in corde agito,&nbsp;&nbsp;&nbsp;&nbsp;&nbsp;&nbsp;
451<br>
nimio &#151; minus perhibemur malae quam sumus ingenio.<br>
ego prima de me, domo docta, dico.<br>
quanta est cura in animo, quantum corde capio&nbsp;&nbsp;454-455<br>
dolorem &#151; dolus ne occidat morte pueri:&nbsp;&nbsp;&nbsp;&nbsp;&nbsp;&nbsp;&nbsp;456<br>
mater dicta quod sum, eo magis studeo vitae;<br>
quae ausa hunc sum, tantundem dolum &lt;nunc> adgrediar.<br>
lucri causa avara probrum sum exsecuta,<br>
alienos dolores mihi supposivi;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
460<br>
&lt;sed> nullam rem oportet dolose adgrediri,<br>
nisi astu totam accurateque exsequare.<br>
vosmet iam videtis, ut ornata incedo:<br>
puerperio ego nunc med esse aegram adsimulo.<br>
male quod mulier facere incepit, nisi &lt;id> efficere perpetrat,&nbsp;&nbsp;
465<br>
id illi morbo, id illi seniost, ea illi miserae miseriast;<br>
bene si facere incepit, eius rei nimis cito odium percipit.<br>
nimis quam paucae sunt defessae, male quae facere occeperunt,<br>
nimisque paucae efficiunt, si quid facere occeperunt bene:<br>
mulieri nimio male facere levius onus est quam bene.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
470<br>
ego quod mala sum, matris opera mala sum et meapte malitia,<br>
quae me gravidam esse adsimulavi militi Babylonio:<br>
eam nunc malitiam accuratam miles inveniat volo.<br>
is hic haud multo post, credo, aderit; nunc prius praecaveo sciens<br>
sumque ornata ita ut aegra videar, quasi puerperio cubem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
475<br>
date mi huc stactam atque ignem in aram, ut venerem Lucinam meam.<br>
hic apponite atque abite ab oculis. eho, Pithecium,<br>
face ut accumbam, accede, adiuta. em sic decet puerperam.<br>
soleas mihi deduce, pallium inice in me huc, Archilis.<br>
ubi es, Astaphium? fer huc verbenam mi intus et bellaria.&nbsp;&nbsp;&nbsp;&nbsp;&nbsp;&nbsp;&nbsp;
480<br>
date aquam manibus. nunc ecastor adveniat miles velim.
</P>

<p>
<b>II.vi</B><br>
<b>STRATOPHANES</B> Ne expectetis, spectatores, meas pugnas dum praedicem:<br>
manibus duella praedicare soleo, haud in sermonibus.<br>
scio ego multos memoravisse milites mendacium:<br>
et Homeronida et postilla mille memorari pote,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
485<br>
qui et convicti et condemnati falsis de pugnis sient.<br>
non laudandust cui plus credit qui audit quam &lt;ille> qui videt:<br>
[non placet quem illi plus laudant qui audiunt, quam qui vident.]<br>
pluris est oculatus testis unus quam auriti decem;<br>
qui audiunt audita dicunt, qui vident plane sciunt.&nbsp;&nbsp;&nbsp;&nbsp;&nbsp;&nbsp;
490<br>
non placet quem scurrae laudant, manipularis mussitant,<br>
neque illi quorum lingua gladiorum aciem praestringit domi.<br>
strenui nimio plus prosunt populo quam arguti et cati:<br>
facile sibi facunditatem virtus argutam invenit,<br>
sine virtute argutum civem mihi habeam pro praefica,&nbsp; 495<br>
quae alios conlaudat, eapse sese vero non potest.<br>
nunc ad amicam decimo mense post Athenas Atticas<br>
viso, quam gravidam hic reliqui meo compressu, quid ea agat.<br>
<b>PHRON.</B> Vide quis loquitur tam propinque. <b>ASTAPHIVM</B> Miles,
mea Phronesium,<br>
tibi adest Stratophanes. nunc tibi opust, aegram ut te adsimules. <b>PH.</B>
Tace.&nbsp;&nbsp;&nbsp;&nbsp;&nbsp;&nbsp;500<br>
cui adhuc ego tam mala eram monetrix, me maleficio vinceres?<br>
<b>ST.</B> Peperit mulier, ut ego opinor. <b>A.</B> Vin adeam ad hominem?
<b>PH.</B>
Volo.<br>
<b>S.</B> Euge, Astaphium eccam it mi advorsum. <b>A.</B> Salve ecastor,
Stratophanes.<br>
[venire] salvom &lt;te> &#151; <b>STRAT.</B> Scio. sed peperitne, opsecro,
Phronesium?<br>
<b>AST.</B> Peperit puerum nimium lepidum. <b>STRAT.</B> Ehem, ecquid
mei similest?&nbsp;&nbsp;&nbsp;&nbsp;&nbsp;&nbsp;505<br>
<b>&nbsp;&nbsp;&nbsp;&nbsp;&nbsp;&nbsp;&nbsp;AST.</B> Rogas?<br>
quin ubi natust machaeram et clupeum poscebat sibi?<br>
<b>STRAT.</B> Meus est, scio iam de argumentis. <b>AST.</B> Nimium
tui similest. <b>STRAT.</B> Papae,<br>
iam magnust? iamne iit ad legionem? ecquae spolia rettulit?<br>
<b>AST.</B> Heia, nudius quintus natus ille quidem est. <b>STRAT.</B>
Quid postea?<br>
inter tot dies quidem hercle iam aliquid actum oportuit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
510<br>
quid illi ex utero exitiost prius quam poterat ire in proelium?<br>
<b>AST.</B> Consequere atque illam saluta et gratulare illi. <b>STRAT.</B>
Sequor.<br>
<b>PHRON.</B> Vbi illa, obsecro, est quae me hic reliquit, eapse abiit?
ubist?<br>
<b>A.</B> Adsum, adduco tibi exoptatum Stratophanem. <b>PH.</B> Vbi
is est, obsecro?<br>
<b>STRAT.</B> Mars peregre adveniens salutat Nerienem uxorem suam.&nbsp;&nbsp;&nbsp;&nbsp;&nbsp;&nbsp;&nbsp;
515<br>
quom tu recte provenisti quomque es aucta liberis,<br>
gratulor, quom mihi tibique magnum peperisti decus.<br>
<b>PHRON.</B> Salve, qui me interfecisti paene vita et lumine<br>
quique mihi magni doloris per voluptatem tuam<br>
condidisti in corpus, quo nunc etiam morbo misera sum.&nbsp;&nbsp;
520<br>
<b>STRAT.</B> Heia, haud ab re, mea voluptas, tibi istic obvenit labos:<br>
filium peperisti, qui aedis spoliis opplebit tuas.<br>
<b>PHRON.</B> Multo ecastor magis oppletis tritici opust granariis,<br>
ne, ille prius quam spolia capiat, hic nos extinxit fames.<br>
<b>STRAT.</B> Habe bonum animum. <b>PHRON.</B> Savium pete hinc sis.
ah, nequeo caput&nbsp;&nbsp;525<br>
tollere, ita dolet itaque ego ~ medulo, neque etiam queo<br>
pedibus mea sponte ambulare. <b>STRAT.</B> Si hercle me ex medio mari<br>
savium petere tuom iubeas, petere hau pigeat [me], mel meum.<br>
id ita esse experta es: nunc experiere, mea Phronesium,<br>
me te amare. adduxi ancillas tibi eccas ex Suria duas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;
530<br>
is te dono. adduce hoc tu istas. sed istae reginae domi<br>
suae fuerunt ambae, earum patriam ego excidi manu.<br>
his te dono. <b>PHRON.</B> Paenitetne te quot ancillas alam,<br>
quin examen super adducas, quae mihi comedint cibum?<br>
<b>ST.</B> Hoc quidem herclest ingratum donum. cedo tu mi istam purpuram.
535<br>
mea voluptas, attuli eccam pallulam ex Phrygia tibi.<br>
tene tibi. <b>PHRON.</B> Hocine mi ob labores tantos tantillum dari?<br>
<b>STRAT.</B> Perii hercle &lt;ego> miser. iam &lt;mi> auro contra
constat filius:<br>
~etiam num mali pendit addit purpuram. ex Arabia tibi<br>
attuli tus, Ponto amomum. tene tibi, voluptas mea.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
540<br>
<b>PHRON.</B> Accipe hoc, &lt;Astaphium,> abduce hasce hinc e conspectu
Suras.<br>
<b>S.</B> Ecquid amas me? <b>PH.</B> Nihil ecastor, neque meres. <b>S.</B>
Nilne huic sat est?<br>
ne bonum verbum quidem unum dixit. viginti minis<br>
venire illaec posse credo dona quae ei dono dedi.<br>
vehementer nunc mi est irata, sentio atque intellego;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
545<br>
verum abibo. quid ais? nunc tu num nevis me, voluptas mea,<br>
quo vocatus sum ire ad cenam? mox huc cubitum venero.<br>
quid taces? planissume edepol perii. sed quid illuc novi est?<br>
quis &lt;hic> homost, qui ducit pompam tantam? certumst quo ferant<br>
observare. huic credo fertur. verum iam scibo magis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
550</P>

<p>
<b>II.vii</B><br>
<b>CYAMVS</B> Ite ite hac simul, mulieri damnigeruli,<br>
foras egerones, bonorum exagogae.<br>
satin, si quis amat, nequit quin nihili sit atque improbis se artibus
expoliat?<br>
nam hoc qui sciam, ne quis id quaerat ex me,<br>
domist qui facit improba facta amator,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
555<br>
qui bona sua pro stercore habet, foras iubet ferri, metuit<br>
&lt;ne> apud nos &lt;non> mundissimum sit;<br>
puras sibi esse volt aedis: domi quidquid habet, eicitur exo.<br>
quandoquidem ipsus perditum se it, secreto hercle equidem eum adiutabo,<br>
neque mea quidem opera umquam hilo minus propere quam pote peribit.&nbsp;&nbsp;&nbsp;&nbsp;&nbsp;&nbsp;
560<br>
nam iam de hoc obsonio de mina deminui una modo<br>
quinque nummos: mihi detraxi partem Herculaneam.<br>
nam hoc adsimile est quasi de fluvio qui aquam derivat sibi:<br>
nisi derivetur, tamen omnis ea aqua abeat in mare;<br>
nam hoc in mare abit misereque perit sine bona omni gratia.&nbsp;&nbsp;&nbsp;&nbsp;&nbsp;&nbsp;
565<br>
haec cum video fieri, suffuror suppilo,<br>
de praeda praedam capio.<br>
meretricem ego item esse reor, mare ut est:<br>
quod des devorat &lt;nec dat>is umquam abundat.<br>
hoc saltem: &lt;rem> servat nec ulli ubi sit apparet:&nbsp;&nbsp;&nbsp;&nbsp;&nbsp;&nbsp;
570<br>
des quantumvis, nusquam apparet, neque datori neque acceptrici.<br>
velut haec meretrix meum erum miserum sua blanditia<br>
&lt;paene> intulit in pauperiem:<br>
privabit bonis, luce, honore atque amicis.<br>
attat, eccam adest propinque. credo audisse haec me loqui. 575<br>
pallida est, ut peperit puerum. adloquar quasi nesciam.<br>
iubeo vos salvere. <b>PHRON.</B> Noster Cyame, quid agis? ut vales?<br>
<b>CYAM.</B> Valeo, et venio ad minus valentem, et melius qui valeat
fero.<br>
erus meus, ocellus tuos, ad te ferre me haec iussit tibi<br>
dona quae vides illos ferre, et has quinque argenti minas. 580<br>
<b>PHRON.</B> Pol haud perit quod illum tantum amo.<br>
<b>CYAM.</B> Iussit orare, ut haec grata haberes tibi.<br>
<b>PH.</B> Grata acceptaque ecastor habeo. iube &lt;vasa> auferri intro,
i Cyame.<br>
<b>AST.</B> Ecquid auditis, haec quae iam &lt;Cyamo> imperat?<br>
<b>CYAM.</B> Vasa nolo auferant: desiccari iube.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
585<br>
<b>A.</B> Impudens mecastor, Cyame, es. <b>C.</B> Egone? <b>A.</B>
Tu. <b>C.</B> Bona fide?<br>
tune ais me impudentem esse, ipsa quae sis stabulum flagiti?<br>
<b>PHRON.</B> Dic, amabo te, ubi est Diniarchus? <b>CYAM.</B> Domi.<br>
<b>PHRON.</B> Dic ob haec dona, quae ad me &lt;hodie> miserit,<br>
me illum amare plurimum omnium hominum merito,&nbsp;&nbsp;&nbsp;&nbsp;&nbsp;&nbsp;&nbsp;
590<br>
meque honorem illi habere omnium maxumum,<br>
atque ut huc veniat &lt;ad me> obsecrare. <b>CYAM.</B> Ilicet.<br>
sed quisnam illic homost, qui ipsus se comest, tristis, oculis malis?<br>
animo hercle homost suo miser,<br>
quisquis est. <b>PHRON.</B> Dignust mecastor. nequam est. non nosti,
obsecro, 595<br>
militem, hic apud me &lt;qui> erat? huius pater pueri illic est.<br>
usque abegi, aspuli, iussi abi&lt;ret; tamen><br>
mansit: auscultat, observat quam rem agam. <b>C.</B> Novi hominem nihili.<br>
illicinest? <b>PHRON.</B> Illic est. <b>CYAM.</B> Me intuetur gemens;<br>
traxit ex intimo ventre suspiritum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;600<br>
hoc vide, dentibus frendit, icit femur;<br>
num obsecro nam hariolust, qui ipsus se verberat?<br>
<b>S.</B> Nunc ego meos animos violentos meamque iram ex pectore iam
promam.<br>
loquere: unde es? cuius es? cur ausu's mi inclementer dicere? <b>C.</B>
Lubitumst. 604-605<br>
<b>STRAT.</B> Istucine mihi respondes? <b>CYAM.</B> Hoc. non ego te
flocci facio.&nbsp;&nbsp;&nbsp;&nbsp;&nbsp;&nbsp;606<br>
<b>S.</B> Quid tu? cur ausa es alium te dicere amare hominem? <b>PH.</B>
Lubitumst.<br>
<b>STRAT.</B> Ain tandem? istuc primum experiar. tun tantilli doni
causa,<br>
holerum atque escarum et poscarum, moechum malacum, cincinnatum,&nbsp;&nbsp;&nbsp;&nbsp;&nbsp;&nbsp;
609-610<br>
umbraticulum, tympanotribam amas, hominem non nauci? <b>C.</B> Quae
haec res?&nbsp; 611<br>
meone [ero tu], improbe tu, male dicere &lt;ero> audes, fons viti et
peiuri?<br>
<b>S.</B> Verbum unum adde istoc: iam hercle ego te hic hac offatim
conficiam.<br>
<b>C.</B> Tange modo, iam ego &lt;te> hic agnum faciam et medium distruncabo.<br>
si tu in legione bellator clues, at ego in culina clueo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
615<br>
<b>PH.</B> Si aequom facias, adventores meos &lt;non> incuses, quorum<br>
mihi dona accepta et grata habeo, tuaque ingrata, quae abs te accepi.<br>
<b>S.</B> Tum pol ego et donis privatus sum et perii. <b>PH.</B> Plane
istuc est.<br>
<b>CYAM.</B> Quid nunc ergo hic odiosu's, confessus omnino reus?<br>
<b>S.</B> Perii hercle hodie, nisi hunc a te abigo. <b>C.</B> Accede
huc modo, adi huc modo.&nbsp;&nbsp;620<br>
<b>S.</B> Etiam, scelus viri, minitare? quem ego [offatim iam] iam
iam concipilabo.<br>
quid tibi huc ventio est? quid tibi hanc aditio est?<br>
quid tibi hanc notio est, inquam, amicam meam?<br>
emoriere ocius, ni manu viceris.<br>
<b>CYAM.</B> Quid, manu vicerim? <b>STRAT.</B> Fac quod iussi, mane.&nbsp;
625<br>
iam ego te hic offatim conficiam, &lt;sic> occidi te optumum est.<br>
<b>CYAM.</B> Captiost: istam machaeram longiorem habes quam haec est.<br>
sed verum &lt;me> sine dum petere: siquidem belligerandum est tecum,<br>
adero, dum ego tecum, bellator, arbitrum aequom ceperim.<br>
sed ego cesso hinc me amoliri, ventre dum salvo licet? &#151;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
630</P>

<p>
<b>II.viii</B><br>
<b>PHRON.</B> Datin soleas? atque me intro actutum ducite,<br>
nam mihi de vento miserae condoluit caput.<br>
<b>STRAT.</B> Quid mihi futurum est, cui duae ancillae dolent,<br>
quibus te donavi? iamne abiisti? em sic datur.<br>
quo pacto excludi, quaeso, potui planius,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
635<br>
quam exclusus nunc sum? pulcre ludificor. sine.<br>
quantillo mi opere nunc persuaderi potest,<br>
ut ego his suffringam talos totis aedibus.<br>
num quippiam tam immutat mores mulierum?<br>
postquam filiolum peperit, animos sustulit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
640<br>
nunc quasi mi dicat: nec te iubeo neque voto<br>
intro ire in aedis. at ego nolo, non eo.<br>
ego faxo dicat me in diebus pauculis<br>
crudum virum esse. sequere me hac. verbum sat est. &#151;
</p>

<p class=shortborder></p>

<p>
<b>ACTVS III</B>
</P>

<p>
<b>III.i</B><br>
<b>STRABAX</B> Rus mane dudum hinc ire me iussit pater,&nbsp; 645<br>
ut bubus glandem prandio depromerem.<br>
post illoc quam veni, advenit, si dis placet,<br>
ad villam argentum meo qui debebat patri,<br>
qui ovis Tarentinas erat mercatus de patre.<br>
quaerit patrem. dico esse in urbe. interrogo,&nbsp;&nbsp;&nbsp;&nbsp;&nbsp;&nbsp;650<br>
quid eum velit ***<br>
homo cruminam sibi de collo detrahit,<br>
minas viginti mihi dat. accipio libens,<br>
condo in cruminam. ille abit. ego propere minas<br>
ovis in crumina hac in urbem detuli.&nbsp;&nbsp;&nbsp;&nbsp;&nbsp;&nbsp;&nbsp;655<br>
fuit edepol Mars meo periratus patri,<br>
nam oves illius hau longe absunt a lupis.<br>
nunc ego istos mundulos urbanos amasios<br>
hoc ictu exponam atque omnis eiciam foras.<br>
eradicarest certum cumprimis patrem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
660<br>
post id locorum matrem. nunc hoc deferam<br>
argentum ad hanc, quam mage amo quam matrem meam.<br>
tat, ecquis intust? ecquis hoc aperit ostium?<br>
<b>ASTAPHIVM</B> Quid istuc? alienun es, amabo, mi Strabax,&nbsp; 664-665<br>
qui non extemplo &lt;intro> ieris? <b>STRAB.</B> Anne oportuit?&nbsp;&nbsp;&nbsp;&nbsp;&nbsp;&nbsp;
666<br>
<b>AST.</B> Ita te quidem, qui es familiaris. <b>STRAB.</B> Ibitur,<br>
ne me morari censeas. <b>AST.</B> Lepide facis. &#151;</P>

<p>
<b>III.ii</B><br>
<b>TRVCVLENTVS</B> Mirum videtur, rure erilem filium<br>
Strabacem non rediisse; nisi si clanculum&nbsp;&nbsp;&nbsp;&nbsp;&nbsp;&nbsp;&nbsp;670<br>
conlapsus est hic in corruptelam suam.<br>
<b>AST.</B> Iam pol illic inclamabit me si aspexerit.<br>
<b>TRVC.</B> Nimio minus saevos iam sum, Astaphium, quam fui,<br>
iam non &lt;ego> sum truculentus, noli metuere.<br>
<b>AST.</B> Quid vis? qui&lt;d metuam>? tuam expecto truculentiam.
675<br>
<b>TRVC.</B> Dic impera mihi quid libet quo vis modo.<br>
novos omnis mores habeo, veteres perdidi.<br>
vel amare possum vel iam scortum ducere.<br>
<b>AST.</B> Lepide mecastor nuntias. sed dic mihi,<br>
haben &#151; <b>TRVC.</B> Marsipum te fortasse dicere?&nbsp;&nbsp;&nbsp;&nbsp;&nbsp;&nbsp;
680<br>
<b>AST.</B> Intellexisti lepide quid ego dicerem.<br>
<b>STRAT.</B> Heus tu, iam postquam in urbem crebro commeo,<br>
dicax sum factus. iam sum caullator probus.<br>
<b>AST.</B> Quid id est, amabo? istaec ridicularia,<br>
cavillationes, vis opinor dicere?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
685<br>
<b>STRAT.</B> Istud pauxillum differt a cavillibus.<br>
<b>AST.</B> Sequere intro [me], amabo, mea voluptas. <b>STRAT.</B>
Tene hoc tibi:<br>
rabonem habeto, ut mecum hanc noctem sies.<br>
<b>AST.</B> Perii, rabonem? quam esse dicam hanc beluam?<br>
quin tu arrabonem dicis? <b>STRAT.</B> 'A' facio lucri,&nbsp;&nbsp;&nbsp;&nbsp;&nbsp;&nbsp;&nbsp;&nbsp;
690<br>
ut Praenestinis conia est ciconia.<br>
<b>AST.</B> Sequere, obsecro. <b>STRAT.</B> Strabacem hic opperiar
modo,<br>
si rure veniat. <b>AST.</B> Is quidem hic apud nos est Strabax,<br>
modo rure venit. <b>STRAT.</B> Priusne quam ad matrem suam?<br>
eu edepol hominem nihili. <b>AST.</B> Iamne autem ut soles?&nbsp;&nbsp;&nbsp;&nbsp;&nbsp;&nbsp;&nbsp;&nbsp;
695<br>
<b>STRAT.</B> Iamne nihil dico? <b>AST.</B> I intro, amabo, cedo manum.<br>
<b>STRAT.</B> Tene. in tabernam ducor devorsoriam,<br>
ubi male accipiar mea mihi pecunia.&#151;
</p>

<p class=shortborder></p>

<p>
<b>ACTVS IV</B>
</P>

<p>
<b>IV.i</B><br>
<b>DINIARCHVS</B> Neque gnatust neque progignetur neque potest reperirier<br>
cui ego nunc &lt;aut> dictum aut factum melius quam Veneri velim.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
700<br>
di magni, *** ut ego laetus sum et laetitia differor.<br>
ita ad me magna nuntiavit Cyamus hodie gaudia:<br>
mea dona deamata acceptaque habita esse apud Phronesium;<br>
quom hoc iam volup est, tum illuc nimium magnae mellinae mihi,<br>
militis odiosa ingrataque habita. totus gaudeo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
705<br>
mea pila est: si repudiatur miles, mulier mecum erit.<br>
salvos sum, quia pereo; si non peream, plane perierim.<br>
nunc speculabor quid ibi agatur, quis eat intro, qui foras<br>
veniat; procul hinc observabo, meis quid fortunis fuat.<br>
quia nihil habeo unum animos movi mi hic omnia agam precario~&nbsp;&nbsp;&nbsp;&nbsp;&nbsp;&nbsp;&nbsp;
710</P>

<p>
<b>IV.ii</B><br>
<b>ASTAPHIVM</B> Lepide efficiam meum ego officium: vide intus modo
ut tu tuom<br>
&nbsp;&nbsp;&nbsp;&nbsp;&nbsp;&nbsp;&nbsp;item efficias.<br>
ama, id quod decet, rem tuam: istum exinani.<br>
nunc dum isti lubet, dum habet, tempus ei rei ~ secundas<br>
prome venustatem amanti tuam, ut gaudeat cum perdis.<br>
ego hic interim restitans praesidebo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
715<br>
istic dum sic faciat domum ad te exagogam;<br>
nec quemquam interim istoc ad vos, qui sit odio,<br>
intro mittam: tu perge, ut lubet, ludo in istoc.<br>
<b>DIN.</B> Quis istest, Astaphium, indica, qui perit? <b>AST.</B>
Amabo, hicin tu eras?<br>
<b>DIN.</B> Molestusne sum? <b>AST.</B> Nunc magis quam fuisti,&nbsp;&nbsp;&nbsp;&nbsp;&nbsp;&nbsp;&nbsp;
720<br>
nam si quid nobis usust nobis molestus~<br>
sed obsecro, da mi operam, ut narrem quae volo.<br>
<b>DIN.</B> Nam quid est? num mea refert? <b>AST.</B> Non mussito.<br>
intus bolos quos dat! <b>DIN.</B> Quid? amator novos quispiam?<br>
<b>AST.</B> Integrum et plenum adortast thensaurum. <b>DIN.</B> Quis
est?&nbsp;&nbsp;&nbsp;&nbsp;&nbsp;&nbsp;725<br>
<b>AST.</B> Eloquar, sed tu taceto. nostin tu hunc Strabacem? <b>DIN.</B>
Quidni?<br>
<b>AST.</B> Solus summam &lt;nunc> habet hic apud nos, nunc is est
fundus nobis.<br>
animo bono male &lt;rem> gerit. <b>DIN.</B> Perit hercle, ego idem
***<br>
bona perdidi, mala repperi, factus sum extimus a vobis.<br>
<b>AST.</B> Stultus es, qui facta infecta facere verbis postules.&nbsp;&nbsp;&nbsp;&nbsp;&nbsp;&nbsp;
730<br>
Thetis quoque etiam lamentando pausam fecit filio.<br>
<b>DIN.</B> Non ego nunc intro ad vos mittar? <b>AST.</B> Quidum quam
miles magis?<br>
<b>DIN.</B> Quia enim plus dedi. <b>AST.</B> Plus enim es intro missus,
quom dabas:<br>
sine vicissim qui dant [operam] ob illud quod dant operis utier.<br>
litteras didicisti: quando scis, sine alios discere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
735<br>
<b>DIN.</B> Discant, dum mihi commentari liceat, ni oblitus siem.<br>
<b>AST.</B> Quid erit interea magistrae, dum tu commentabere?<br>
volt [interim] illa itidem commentari. <b>D.</B> Quid? <b>A.</B> Rem
accipere identidem.<br>
<b>DIN.</B> Dedi equidem hodie: &lt;iussi> ei quinque argenti deferri
minas,<br>
praeterea una mina obsonatum. <b>AST.</B> Idem istuc delatum scio.&nbsp;&nbsp;&nbsp;&nbsp;&nbsp;&nbsp;&nbsp;
740<br>
de eo nunc bene sunt tua virtute. <b>DIN.</B> Ei, meane [ut] inimici
mei<br>
bona istic caedent? mortuom hercle me quam ut id patiar mavelim.<br>
<b>AST.</B> ~Stultus quid est aperire. <b>DIN.</B> Quid iam? <b>AST.</B>
Quia pol mavelim 746<br>
mihi inimicos invidere, quam med inimicis meis;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
743<br>
nam invidere alii bene esse, tibi male esse, miseria est.<br>
qui invident egent; illis quibus invidetur, i rem habent.<br>
<b>DIN.</B> Non &lt;mei> licet obsoni me participem fieri?&nbsp;&nbsp;&nbsp;&nbsp;&nbsp;&nbsp;&nbsp;&nbsp;
747<br>
<b>AST.</B> Si volebas participari, auferres dimidium domum.<br>
nam item ut Acherunti hic &lt;apud nos> ratio accepti scribitur:<br>
intro accipitur; quando acceptumst, non potest ferri foras.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
750<br>
bene vale. <b>D.</B> Resiste. <b>A.</B> Omitte. <b>D.</B> A, mitte
intro. <b>A.</B> Ad te quidem.<br>
<b>DIN.</B> Immo istoc ad vos &lt;volo> ire. <b>AST.</B> Non potest,
nimium petis.<br>
<b>DIN.</B> Experiri [sine] &#151; <b>AST.</B> Immo opperire. vis est experirier.<br>
<b>DIN.</B> Dic me adesse. <b>AST.</B> Abi, occupatast. res itast,
ne frustra sis.<br>
<b>D.</B> Redin an non redis? <b>A.</B> Vocat me quae in me potest
plus quam potes. 755<br>
<b>D.</B> Vno verbo &#151; <b>A.</B> Eloquere. <b>D.</B> Mittin me intro?
<b>A.</B>
Mendax es, abi.<br>
unum aiebas, tria iam dixti verba, atque &lt;ea> mendacia.&#151;<br>
<b>DIN.</B> Abiit intro, exclusit. egon ut haec mihi patiar fieri?<br>
iam hercle ego tibi, inlecebra, ludos faciam clamore in via,<br>
quae adversum legem accepisti a plurimis pecuniam;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
760<br>
iam hercle apud novos omnis magistratus faxo erit nomen tuom,<br>
post id ego te manum iniciam quadrupuli, venefica,<br>
suppostrix puerum. ego edepol iam tua probra aperibo omnia.<br>
nihil me &lt;prohibet,> perdidi omne quod fuit: fio impudens,<br>
nec mi adeost tantillum pensi iam, quos capiam calceos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
765<br>
sed quid ego hic clamo? quid si me iubeat intromittier?<br>
conceptis me non facturum verbis iurem, si velit.<br>
nugae sunt. si stimulos pugnis caedis, manibus plus dolet.<br>
de nihilo nihil est irasci, quae te non flocci facit.<br>
sed quid hoc est? pro di immortales, Calliclem video senem,&nbsp;&nbsp;
770<br>
meus qui adfinis fuit, ancillas duas constrictas ducere,<br>
alteram tonstricem huius, alteram ancillam suam.<br>
pertimui: postquam una cura cor meum movit modo,<br>
timeo ne male facta antiqua mea sint inventa omnia.
</P>

<p>
<b>IV.iii</B><br>
<b>CALLICLES</B> Egon tibi male dicam tibique aut male velim? ut animus
meust,&nbsp;&nbsp;775<br>
propemodum expertae estis, quam ego sim mitis tranquillusque homo.<br>
rogitavi ego vos verberatas ambas pendentis simul;<br>
commemini, quo quicque pacto sitis confessae scio;<br>
hic nunc volo scire eodem pacton sine malo fateamini.<br>
quamquam vos colubrino ingenio ambae estis, edico prius,&nbsp;&nbsp;
780<br>
ne duplicis habeatis linguas, ne ego bilinguis vos necem,<br>
nisi si ad tintinnaculos voltis vos educi viros.<br>
<b>ANCILLA</B> Vis subigit verum fateri, ita lora laedunt bracchia.<br>
<b>CALL.</B> At si verum mi eritis fassae, vinclis exsolvemini.<br>
<b>DIN.</B> Etiamnum quid sit negoti, falsus incertusque sum,&nbsp;&nbsp;&nbsp;&nbsp;&nbsp;&nbsp;
785<br>
nisi quia timeo tamen, egomet &lt;quia> quod peccavi scio.<br>
<b>CALL.</B> Omnium primum diversae state &#151; em sic, istuc volo;<br>
neve inter vos significetis, ego ero paries. loquere tu.<br>
<b>ANC.</B> Quid loquar? <b>CALL.</B> Quid puero factumst, mea quem
peperit filia,<br>
meo nepote? capita rerum &lt;ede> expedite. <b>ANC.</B> Istae dedi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
790<br>
<b>CALL.</B> Iam tace. accepistin puerum tu ab hac? <b>TONSTRIX</B>
Accepi. <b>CALL.</B> Tace.<br>
nil moror praeterea. satis es fassa. <b>TON.</B> Infitias non eo.<br>
<b>CALL.</B> Iam livorem verbo scapulis istoc concinnas tuis.<br>
conveniunt adhuc utriusque verba. <b>DIN.</B> Vae misero mihi,<br>
mea nunc facinora aperiuntur, clam quae speravi fore.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
795<br>
<b>C.</B> Loquere tu. qui dare te huic puerum iussit? <b>ANC.</B> Era
maior mea.<br>
[<b>CALL.</B> Quid tu, cur eum accepisti? <b>TON.</B> Era med oravit
minor,<br>
puer ut &lt;sibi> ferretur eaque ut celarentur omnia.]<br>
<b>C.</B> Loquere tu. quid eo fecisti puero? <b>T.</B> Ad meam eram
detuli.<br>
<b>CALL.</B> Quid eo puero tua era fecit? <b>TON.</B> Erae meae extemplo
dedit.&nbsp; 800<br>
<b>C.</B> Quoi, malum, erae? <b>A.</B> Duae sunt istae. <b>C.</B> Cave
tu nisi quod te rogo.<br>
ex te exquiro. <b>TON.</B> Mater, inquam, filiae dono dedit.<br>
<b>C.</B> Plus quam dudum [inqua] loquere. <b>T.</B> Plus tu rogitas.
<b>C.</B>
Responde ocius:<br>
quid illa cui donatus &lt;puer> est? <b>T.</B> Supposivit. <b>C.</B>
Cui? <b>T.</B> Sibi.<br>
<b>CALL.</B> Pro filiolon? <b>T.</B> Pro filiolo. <b>C.</B> Di, obsecro
vostram fidem,&nbsp; 805<br>
ut facilius alia quam alia eundem puerum unum parit:<br>
haec labore alieno puerum peperit sine doloribus.<br>
puer quidem beatust: matres duas habet et avias duas:<br>
iam metuo, patres quot fuerint. vide sis facinus muliebre.<br>
<b>ANC.</B> Magis pol haec malitia pertinet ad viros quam ad mulieres:&nbsp;
810<br>
vir illam, non mulier praegnatem fecit. <b>CALL.</B> Idem ego istuc
scio.<br>
tu bona ei custos fuisti. <b>ANC.</B> Plus potest qui plus valet.<br>
vir erat, plus valebat: vicit, quod petebat abstulit.<br>
<b>CALL.</B> Et tibi quidem hercle idem attulit magnum malum.<br>
<b>ANC.</B> Idem istuc ipsa, etsi tu taceas, reapse experta intellego.&nbsp;
815<br>
<b>CALL.</B> Numquam te facere hodie quivi, ut is quis esset diceres.<br>
<b>ANC.</B> Tacui adhuc: nunc &lt;non> tacebo, quando adest nec se
indicat.<br>
<b>DIN.</B> Lapideus sum, commovere me miser non audeo.<br>
res palam omnis est, meo illic nunc sunt capiti comitia.<br>
meum illuc facinus, mea stultitia est. timeo, quam mox nominer.&nbsp;&nbsp;
820<br>
<b>CALL.</B> Loquere, filiam meam quis integram stupraverit.<br>
<b>ANC.</B> Video ego te, propter male facta qui es patronus parieti.<br>
<b>DIN.</B> Neque vivos neque mortuos sum, ne&lt;que> quid nunc faciam
scio,<br>
neque ut hinc abeam neque ut hunc adeam scio, timore torpeo.<br>
<b>CALL.</B> Dicin an non? <b>ANC.</B> Diniarchus, quoi illam prius
desponderas. 825<br>
<b>C.</B> Vbi is homost quem dicis? <b>D.</B> Adsum, Callicles. per
tua obsecro<br>
genua te, ut istuc insipienter factum sapienter feras,<br>
mihique ignoscas quod animi impos vini vitio fecerim.<br>
<b>CALL.</B> Non placet &lt;qui> in mutum culpam confert, &lt;qui non>
quit loqui.<br>
nam vinum si fabulari possit, se defenderet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
830<br>
non vinum &lt;viris> moderari, sed viri vino solent,<br>
qui quidem probi sunt; verum qui improbust si quasi bibit<br>
sive adeo caret temeto, tamen ab ingenio improbust.<br>
<b>DIN.</B> Scio equidem quae nolo multa mi audienda ob noxiam.<br>
ego tibi me obnoxium esse fateor culpae compotem.&nbsp;&nbsp;&nbsp;&nbsp;&nbsp;&nbsp;&nbsp;
835<br>
<b>ANC.</B> Callicles, vide in quaestione ne facias iniuriam:<br>
reus solutus causam dicit, testis vinctos attines.<br>
<b>CALL.</B> Solvite istas. agite, abite tu domum et tu autem domum.<br>
eloquere haec erae tu: puerum reddat, si quis eum petat.<br>
eamus tu in ius. <b>DIN.</B> Quid vis in ius me ire? tu es praetor
mihi. 840<br>
verum te obsecro, ut tuam gnatam des mi uxorem, Callicles.<br>
<b>CALL.</B> Eundem pol te iudicasse qui admisti eam rem intellego.<br>
nam haud mansisti, dum ego darem illam: tute sumpsisti tibi.<br>
nunc habeas ut nactu's. verum hoc ego te multabo bolo:<br>
sex talenta magna dotis demam pro ista inscitia.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
845<br>
<b>DIN.</B> Bene agis mecum. <b>CALL.</B> Filium istinc tuom te meliust
repetere.<br>
ceterum uxorem quam primum potest abduce ex aedibus.<br>
ego abeo. iam illi remittam nuntium adfini meo,<br>
dicam ut aliam condicionem filio inveniat suo.&#151;<br>
<b>DIN.</B> At ego ab hac puerum reposcam, ne mox infitias eat;&nbsp;&nbsp;&nbsp;&nbsp;&nbsp;&nbsp;&nbsp;
850<br>
nihil est, nam eapse ultro ut factumst fecit omnem rem palam.<br>
sed nimium pol opportune eccam eapse egreditur foras.<br>
ne ista stimulum longum habet, quae usque illinc cor pungit meum.
</P>

<p>
<b>IV.iv</B><br>
<b>PHRONESIVM</B> Blitea et luteast meretrix nisi quae sapit in vino
ad rem suam;<br>
si alia membra vino madeant, cor sit saltem sobrium.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
855<br>
nam mihi dividiaest, [in] tonstricem meam sic convictam male.<br>
ea dixit, eum Diniarchi puerum inventum filium.<br>
ubi id audivi, quam &lt;ego propere potui egressa huc sum foras.<br>
<b>DIN.</B> Lubet adire> quam penes est mea omnis res et liberi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
858a<br>
<b>PHRON.</B> Video eccum qui suis tutorem med optavit liberis.<br>
<b>DIN.</B> Mulier, ad &lt;te> sum profectus. <b>PH.</B> Quid agitur,
voluptas mea?<br>
<b>DIN.</B> Non voluptas, aufer nugas, nil ego nunc de istac re ago.<br>
<b>PHRON.</B> Scio mecastor quid velis et quid postules et quid petas:<br>
me videre vis, [et me] te a me ire postulas, puerum petis.<br>
<b>DIN.</B> Di immortales, ut planiloqua est, paucis ut rem ipsam attigit.<br>
<b>PHRON.</B> Scio equidem sponsam tibi esse et filium ex sponsa tua&nbsp;&nbsp;
865<br>
et tibi uxorem ducendam, [iam] esse alibi iam animum tuom<br>
et &lt;me> quasi pro derelicta: scio, abituru's. sed tamen<br>
cogitato, mus pusillus quam sit sapiens bestia,<br>
aetatem qui non cubili &lt;uni> umquam committit suam,<br>
quin, si unum obsideatur, aliud &lt;iam> perfugium &lt;ele>gerit.&nbsp;&nbsp;&nbsp;&nbsp;&nbsp;&nbsp;&nbsp;
870<br>
<b>DIN.</B> Otium ubi erit, de istis rebus tum amplius tecum loquar.<br>
nunc puerum redde. <b>PHRON.</B> Immo amabo ut hos dies aliquos sinas<br>
eum esse apud me. <b>DIN.</B> Minime. <b>PHRON.</B> Amabo. <b>DIN.</B>
Quid opus &lt;est>?<br>
<b>&nbsp;&nbsp;&nbsp;&nbsp;&nbsp;&nbsp;&nbsp;PHRON.</B> In rem meam &lt;est>.<br>
triduom hoc saltem, dum aliquo miles circumducitur,<br>
sine me habere: siquidem habebo, tibi quoque etiam proderit;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
875<br>
si auferes [puerum], a milite omnis [tum] mihi spes animam efflaverit.<br>
<b>DIN.</B> Factum cupio, nam nefacere si velim, non est locus;<br>
nunc puero utere et procura, quando quor cures habes.<br>
<b>PH.</B> Multum amo te ob istam rem mecastor. ubi domi metues malum,<br>
fugito huc ad me: saltem amicus mi esto ~ manubinarius.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
880<br>
<b>D.</B> Bene vale, Phronesium. <b>PH.</B> &lt;An non et>iam tuom
oculum vocas?<br>
<b>DIN.</B> Id quoque interim ~ futatim nomen commemorabitur.<br>
numquid vis? <b>PH.</B> Fac valeas. <b>D.</B> Operae ubi mi erit, ad
te venero.&#151;<br>
<b>PHRON.</B> Ille quidem hinc abiit, abscessit. dicere hic quidvis
licet.<br>
verum est verbum quod memoratur: ubi amici ibidem &lt;sunt> opes.&nbsp;&nbsp;&nbsp;&nbsp;&nbsp;&nbsp;&nbsp;
885<br>
propter hunc spes etiamst hodie ~ tantum iri militem;<br>
quem ego ecastor mage amo quam me, dum id quod cupio inde aufero.<br>
quae cum multum abstulimus, hau multum &lt;eius> apparet quod datum
est:<br>
ita sunt gloriae meretricum. <b>ASTAPHIVM</B> Aha tace. <b>PHRON.</B>
Quid est, obsecro?<br>
<b>A.</B> &lt;Pater> adest pueri. <b>PH.</B> Sine eumpse adire huc.
sine, si is est modo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;890<br>
<b>A.</B> &lt;Ipsus est>. <b>PH.</B> Sine eumpse adire, ut cupit, ad
me. <b>A.</B> Rectam tenet.<br>
<b>PHRON.</B> Ne istum ecastor hodie aspiciam confectum fallaciis.
</p>

<p class=shortborder></p>

<p>
<b>ACTVS V</B>
</P>

<p>
<b>V.i</B><br>
<b>STRATOPHANES</B> Ego minam auri fero supplicium ~ damnis ad amicam
meam:<br>
ut illud acceptum sit, prius quod perdidi, hoc addam insuper.<br>
sed quid video? eram atque ancillam ante aedis. adeundae haec mihi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
895<br>
quid hic vos agitis? <b>PH.</B> Ne me appella &lt;quaeso>. <b>S.</B>
&lt;Aha> nimium saeviter.<br>
<b>PH.</B> Potine ut mihi molestus ne sis? <b>ST.</B> Ecquid, Astaphium,
litiumst?<br>
<b>A.</B> Merito ecastor tibi succenset. <b>PH.</B> Egon, atque isti
etiam parum<br>
male volo. <b>STRAT.</B> Ego, mea voluptas, si quid peccavi prius,<br>
supplicium ad te hanc minam fero auri. si minus credis, respice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
900<br>
<b>PHRON.</B> Manus vetat prius quam penes sese habeat quicquam credere.<br>
puero opust cibo, opus est matri autem, &lt;opus est> quae puerum lavit,<br>
opus nutrici, lact ut habeat, veteris vini largiter<br>
ut dies noctesque potet, opust ligno, opust carbonibus,<br>
fasciis opus est, pulvinis, cunis, incunabulis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
905<br>
oleo &lt;opust>, opus est farina, porro opus est totum diem:<br>
numquam hoc uno die efficiatur opus, quin opus semper siet;<br>
non enim possunt militares pueri ~ etauio exducier.<br>
<b>STRAT.</B> Respice ergo, accipe hoc, qui istuc efficias opus.<br>
<b>PHRON.</B> Cedo, quamquam parum est. <b>STRAT.</B> Addam etiam unam
minam istuc 910<br>
&nbsp;&nbsp;&nbsp;&nbsp;&nbsp;&nbsp;&nbsp;post. <b>PHRON.</B> Parumst<br>
<b>STRAT.</B> Tuo arbitratu quod iubebis dabitur. da nunc savium.<br>
<b>PH.</B> Mitte me, inquam, odiosu's. <b>ST.</B> Nil fit, non amor,
teritur dies.<br>
plus decem pondo ~ moris pauxillisper perdidi.<br>
<b>PHRON.</B> Accipe hoc atque auferto intro. <b>STRABAX</B> Vbi mea
amicast gentium?<br>
neque ruri neque hic operis quicquam facio, corrumpor situ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
915<br>
ita miser cubando in lecto hic expectando obdurui.<br>
sed eccam video. heus amica, quid agis? [mille]. <b>STRAT.</B> Quis
illic &lt;est> homo?<br>
<b>PHRON.</B> Quem ego ecastor mage amo quam te. *** <b>STRAT.</B>
Quam me? quo modo?<br>
<b>PHRON.</B> Hoc modo, ut molestus ne sis. <b>STRAT.</B> Iam&lt;ne>
abis, postquam aurum habes?<br>
<b>PHRON.</B> Condidi intro quod dedisti. <b>STRAB.</B> Ades, amica,
te adloquor.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;920<br>
<b>PHRON.</B> At ego ad te ibam, mea delicia. <b>STRAB.</B> Hercle
vero serio,<br>
quamquam ego tibi videor stultus, gaudere aliqui me volo;<br>
nam quamquam tu es bella, malo tuo, nisi ego aliqui gaudeo.<br>
<b>PH.</B> Vin te amplectar, savium dem? <b>STRAB.</B> Quidvis face
&lt;qui> gaudeam.<br>
<b>STRAT.</B> Meosne ante oculos ego illam patiar alios amplexarier?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
925<br>
mortuom hercle me hodie satiust. apstine hoc, mulier, manum,<br>
nisi si te mea manu ~ ui in machaera et hunc vis mori.<br>
<b>PHRON.</B> Nil halapari satiust, miles, si te amari postulas;<br>
auro, hau ferro deterrere potes, &lt;hunc> ne amem, Stratophanes.<br>
<b>STRAT.</B> Qui, malum, bella aut faceta es, quae ames hominem isti
modi?&nbsp;&nbsp;930<br>
<b>PH.</B> Venitne in mentem tibi quod verbum in cavea dixit histrio:<br>
omnes homines ad suom quaestum callent et fastidiunt.<br>
<b>STRAT.</B> Huncine hominem te amplexari tam horridum ac tam squalidum?<br>
<b>PH.</B> Quamquam hic squalet, quam&lt;quam&gt; hic horret, scitus &lt;et&gt;
bellust mihi.<br>
<b>STRAT.</B> Dedin ego aurum &#151; <b>PHRON.</B> Mihi? dedisti filio
cibaria.&nbsp;&nbsp;&nbsp;&nbsp;&nbsp;&nbsp;&nbsp;935<br>
nunc, si hanc tecum esse speras, alia opust auri mina.<br>
<b>STRAB.</B> Malam rem is et magnam magno opere, serva tibi viaticum.<br>
<b>STRAT.</B> Quid isti debes? <b>PHRON.</B> Tria. <b>STRAT.</B> Quae
tria nam? <b>PHRON.</B><br>
&nbsp;&nbsp;&nbsp;&nbsp;&nbsp;&nbsp;&nbsp;Vnguenta, noctem, savium.<br>
<b>STRAT.</B> Par pari respondet. verum nunc saltem, &lt;et>si &lt;istunc>
amas,<br>
dan tu mihi de tuis deliciis ~ sum quicquid pauxillulum?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
940<br>
<b>PHRON.</B> Quid id, amabo, est quod dem? dic tum super feri~<br>
~capas dicit auaui consultam istuc mihi homo~<br>
cave faxis volnus tibi iam cui sunt dentes ferrei.<br>
<b>STRAB.</B> Volgo ad se omnis intromittit. <b>STRAT.</B> Abstine
istac tu manum.<br>
<b>STRAB.</B> Iam hercle cum magno &lt;malo> tu vapula vir strenuos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
945<br>
<b>STRAT.</B> Dedi ego huic aurum. <b>STRAB.</B> At ego argentum. <b>STRAT.</B>
~eat apale puram.<br>
<b>STRAB.</B> At ego oves et lanam, et alia multa quae poscet dabo.<br>
meliust te minis certare mecum quam minaciis.<br>
<b>PHRON.</B> Lepidu's ecastor mortalis, mi Strabax, perge obsecro.<br>
<b>AST.</B> Stultus atque insanus damnis certant: nos salvae sumus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;
950<br>
<b>STRAT.</B> Age prior prompta aliquid. <b>STRAB.</B> Immo tu prior
perde et peri.<br>
<b>STRAT.</B> Em tibi talentum argenti. ~Philippices est, tene tibi.<br>
<b>PHRON.</B> Tanto melior, noster esto &#151; sed de vostro vivito.<br>
<b>STRAT.</B> Vbi est quod tu das? solve zonam, provocator. quid times?<br>
<b>STRAB.</B> Tu peregrinu's, hic &lt;ego> habito: non cum zona ego
ambulo:&nbsp;&nbsp;955<br>
pecua ad hanc collo in crumina ego obligata defero.<br>
quid dedi! ut discinxi hominem. <b>STRAB.</B> Immo ego vero, qui dedi.<br>
<b>PHRON.</B> I intro, amabo, i, tu eris mecum; &lt;tum> tu eris mecum
quidem.<br>
<b>STRAT.</B> Quid tu? quid ais? cum hocin &lt;eris>? ego &lt;ero>
posterior, qui dedi?<br>
<b>PHRON.</B> Tu dedisti iam, &lt;hic> daturust: ictuc habeo, hoc expeto.&nbsp;&nbsp;&nbsp;&nbsp;&nbsp;&nbsp;
960<br>
verum utrique mos geratur amborum ex sententia.<br>
<b>STRAT.</B> Fiat. ut rem gnatam video, hoc accipiundumst quod datur.<br>
<b>STRAB.</B> Meum quidem te lectum certe occupare non sinam.<br>
<b>PHRON.</B> Lepide ecastor aucupavi atque ex mea sententia,<br>
meamque ut rem video bene gestam, vostram rursum bene geram:&nbsp;&nbsp;
965<br>
~romabo si quis animatust facere, faciat ut sciam.<br>
Veneris causa adplaudite: eius haec in tutelast fabula.<br>
spectatores, bene valete, plaudite atque exurgite.
</p>

<div class="footer">
	<p>
		<a href="/plautus.html">Plautus</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</body>
</html>