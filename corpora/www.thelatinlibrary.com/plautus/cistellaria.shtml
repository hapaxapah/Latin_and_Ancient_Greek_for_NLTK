<html>
	<head>
		<title>
			Plautus: Cistellaria
		</title>
		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>
<p class=pagehead>T. MACCI PLAVTI CISTELLARIA</p>
<p class=border></P>

<p>
<b>PERSONAE</B></p>

<p>SELENIVM MERETRIX
<br>GYMNASIVM MERETRIX
<br>LENA
<br>AVXILIVM DEVS
<br>ALCESIMARCHVS ADVLESCENS
<br>SERVVS
<br>SENEX
<br>LAMPADIO SERVVS
<br>MELAENIS LENA
<br>PHANOSTRATA MATRONA
<br>HALISCA ANCILLA
<br>DEMIPHO SENEX
</p>

<p class=shortborder></p>

<p>
<b>ARGVMENTVM</B>
</p>

<p>Comprimit adulescens Lemnius Sicyoniam,
<br>Is redit in patriam, et gnatam generat nuptiis.
<br>Sicyonia aeque parit puellam. hanc servolus
<br>Tollit atque exponit, et ex insidiis aucupat.
<br>Eam sublatam meretrix alli detulit.
<br>Lemno post rediens ducit quam compresserat
<br>Lemnique natam spondet adulescentulo
<br>Amore capto illius proiecticiae.
<br>Requirens servos reperit quam proiecerat.
<br>Itaque lege et rite civem cognitam
<br>Alcesimarchus, ut erat nactus, possidet.
</p>

<p class=shortborder></p>

<p>
<b>ACTVS 1</B>
</p>

<p>
<b>I.i</B>
<br><b>SELENIVM </B>Cum ego antehac te amavi et mi amicam esse crevi,
<br>mea Gymnasium, et matrem tuam, tum id mihi hodie
<br>aperuistis, tu atque haec: soror si mea esses,
<br>qui magis potueritis mihi honorem ire habitum,
<br>nescio, nisi, ut meus est animus, fieri non posse arbitror;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</SPAN>
<br>ita omnibus relictis rebus mihi frequentem operam dedistis.
<br>eo ego vos amo et eo a me magnam iniistis gratiam.
<br><b>GYMNASIVM</B> Pol isto quidem nos pretio facile est frequentare
<br>tibi utilisque habere:
<br>ita in prandio nos lepide ac nitide&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</SPAN>
<br>accepisti apud te, ut semper meminerimus.
<br><b>SEL.</B> Lubenti edepol animo factum et fiet a me,
<br>quae vos arbitrabor velle, ea ut expetessam.
<br><b>LENA&nbsp;</B> Quod ille dixit, qui secundo vento vectus est tranquillo
mari,
<br>ventum gaudeo&#151;ecastor ad ted, ita hodie hic acceptae sumus&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</SPAN>
<br>suavibus modis,
<br>nec nisi disciplina apud te fuit quicquam ibi quin mihi placeret.
<br><b>SEL.</B> Quid ita, amabo? <b>LENA.</B> Raro nimium dabat quod biberem,
<br>id merum infuscabat.
<br><b>GYMN.</B> Amabo, hicine istud decet? <b>LENA.</B> Iusque fasque
est:&nbsp;&nbsp;&nbsp;&nbsp;<span style="font-size: 80%;">19-20</SPAN>
<br>nemo alienus hic est. <b>SEL.</B> Merito vostro amo vos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">21</SPAN>
<br>quia me colitis et magni facitis. <b>LENA.</B> Decet pol, mea Selenium,
<br>hunc esse ordinem benevolentis inter se
<br>beneque amicitia utier,
<br>ubi istas videas summo genere natas, summatis matronas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</SPAN>
<br>ut amicitiam colunt atque ut eam iunctam bene habent inter se.
<br>si idem istud nos faciamus, si idem imitemur, ita tamen vix vivimus
<br>cum invidia summa. suarum opum nos volunt esse indigentes.
<br>nostra copia nil volunt nos potesse&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">29-30</SPAN>
<br>suique omnium rerum nos indigere,&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">31</SPAN>
<br>ut sibi simus supplices.
<br>eas si adeas, abitum quam aditum malis, ita nostro ordini
<br>palam blandiuntur, clam, si occasio usquam est,
<br>aquam frigidam subdole suffundunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</SPAN>
<br>viris cum suis praedicant nos solere,
<br>suas paelices esse aiunt, eunt depressum.
<br>quia nos libertinae sumus, et ego et tua mater, ambae
<br>meretrices fuimus: illa te, ego hanc mihi educavi
<br>ex patribus conventiciis. neque ego hanc superbiai&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</SPAN>
<br>causa pepuli ad meretricium quaestum, nisi ut ne esurirem.
<br><b>SEL.</B> At satius fuerat eam viro dare nuptum potius. <b>LENA.</B>
Heia,
<br>haec quidem ecastor cottidie viro nubit, nupsitque hodie,
<br>nubet mox noctu: numquam ego hanc viduam cubare sivi.
<br>nam si haec non nubat, lugubri fame familia pereat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</SPAN>
<br><b>GYMN.</B> Necesse est, quo tu me modo voles esse, ita esse, mater.
<br><b>LENA.</B> Ecastor haud me paenitet, si ut dicis ita futura es.
<br>nam si quidem ita eris ut volo, numquam senecta fies
<br>semperque istam quam nunc habes aetatulam optinebis,
<br>multisque damno et mihi lucro sine meo saepe eris sumptu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</SPAN>
<br><b>GYMN.</B> Di faxint. <b>LENA.</B> Sine opera tua di horunc nil facere
possunt.
<br><b>GYMN.</B> Equidem hercle addam operam sedulo; sed tu aufer istaec
verba.
<br>meus oculus, mea Selenium, numquam ego te tristiorem
<br>vidi esse. quid, cedo, te obsecro tam abhorret hilaritudo?
<br>neque munda adaeque es, ut soles (hoc sis vide, ut petivit&nbsp;&nbsp;&nbsp;&nbsp;<span style="font-size: 80%;">55</SPAN>
<br>suspiritum alte) et pallida es. eloquere utrumque nobis,
<br>et quid tibi est et quid velis nostram operam, ut nos sciamus.
<br>noli, obsecro, lacrumis tuis mi exercitum imperare.
<br><b>SEL.</B> Med excrucio, mea Gymnasium: male mihi est, male maceror;
<br>doleo ab animo, doleo ab oculis, doleo ab aegritudine.&nbsp;&nbsp;&nbsp;&nbsp;<span style="font-size: 80%;">60</SPAN>
<br>quid dicam, nisi stultitia mea me in maerorem rapi?
<br><b>GYMN.</B> Indidem unde oritur facito ut facias stultitiam sepelibilem.
<br><b>SEL.</B> Quid faciam? <b>GYMN.</B> In latebras abscondas pectore
penitissimo.
<br>tuam stultitiam sola facito ut scias sine aliis arbitris.
<br><b>SEL.</B> At mihi cordolium est. <b>GYMN.</B> Quid? id unde est tibi
cor?&nbsp;&nbsp;&nbsp;&nbsp;<span style="font-size: 80%;">65</SPAN>
<br>&nbsp;&nbsp;&nbsp;&nbsp;&nbsp;&nbsp;&nbsp;commemora obsecro;
<br>quod neque ego habeo neque quisquam alia mulier, ut perhibent viri.
<br><b>SEL.</B> Siquid est quod doleat, dolet; si autem non est&#151;tamen
hoc hic dolet.
<br><b>GYMN.</B> Amat haec mulier. <b>SEL.</B> Eho an amare occipere amarum
est, obsecro?
<br><b>GYMN.</B> Namque ecastor Amor et melle et felle est fecundissimus;
<br>gustui dat dulce, amarum ad satietatem usque oggerit.&nbsp;&nbsp;&nbsp;&nbsp;<span style="font-size: 80%;">70</SPAN>
<br><b>SEL.</B> Ad istam faciem est morbus, qui me, mea Gymnasium, macerat.
<br><b>GYMN.</B> Perfidiosus est Amor. <b>SEL.</B> Ergo in me peculatum
facit.
<br><b>GYMN.</B> Bono animo es, erit isti morbo melius. <b>SEL.</B> Confidam
fore,
<br>si medicus veniat qui huic morbo facere medicinam potest.
<br><b>GYMN.</B> Veniet. <b>SEL.</B> Spissum istuc amanti est verbum, veniet,
nisi venit.&nbsp;&nbsp;&nbsp;&nbsp;<span style="font-size: 80%;">75</SPAN>
<br>sed ego mea culpa et stultitia peius misera maceror,
<br>quom ego illum unum mi exoptavi, quicum aetatem degerem.
<br><b>LENA.</B> Matronae magis conducibilest istuc, mea Selenium,
<br>unum amare et cum eo aetatem exigere quoi nuptast semel.
<br>verum enim meretrix fortunati est oppidi simillima:&nbsp;&nbsp;&nbsp;&nbsp;<span style="font-size: 80%;">80</SPAN>
<br>non potest suam rem obtinere sola sine multis viris.
<br><b>SEL.</B> Hoc volo agatis. qua accersitae causa ad me estis, eloquar.
<br>nam mea mater, quia ego nolo me meretricem dicier,
<br>obsecutast de ea re, gessit morem morigerae mihi,
<br>ut me, quem ego amarem graviter, sineret cum eo vivere.&nbsp;&nbsp;&nbsp;&nbsp;<span style="font-size: 80%;">85</SPAN>
<br><b>LENA.</B> Stulte ecastor fecit. sed tu enumquam cum quiquam viro
<br>consuevisti? <b>SEL.</B> Nisi quidem cum Alcesimarcho, nemine,
<br>neque pudicitiam meam mi alius quisquam imminuit. <b>LENA.</B> Obsecro,
<br>quo is homo insinuavit pacto se ad te? <b>SEL.</B> Per Dionysia
<br>mater pompam me spectatum duxit. dum redeo domum,&nbsp;&nbsp;&nbsp;&nbsp;<span style="font-size: 80%;">90</SPAN>
<br>conspicillo consecutust clanculum me usque ad fores.
<br>inde in amicitiam insinuavit cum matre et mecum simul
<br>blanditiis, muneribus, donis. <b>LENA.</B> Mihi istunc vellem hominem
dari,
<br>ut ego illum vorsarem! <b>SEL.</B> Quid opust verbis? consuetudine
<br>coepi amare contra ego illum, et ille me. <b>LENA.</B> O mea Selenium,&nbsp;&nbsp;&nbsp;&nbsp;<span style="font-size: 80%;">95</SPAN>
<br>adsimulare amare oportet. nam si ames, extempulo
<br>melius illi multo, quem ames, consulas quam rei tuae.
<br><b>SEL.</B> At ille conceptis iuravit verbis apud matrem meam,
<br>me uxorem ducturum esse: ei nunc alia ducendast domum,
<br>sua cognata Lemniensis, quae habitat hic in proxumo.&nbsp;&nbsp;&nbsp;&nbsp;<span style="font-size: 80%;">100</SPAN>
<br>nam eum pater eius subegit. nunc mea mater iratast mihi,
<br>quia non redierim domum ad se, postquam hanc rem resciverim,
<br>eum uxorem ducturum esse aliam. <b>LENA.</B> Nihil amori iniuriumst.
<br><b>SEL.</B> Nunc te amabo ut hanc hic &lt;unum> triduom hoc solum sinas
<br>esse et hic servare apud me. nam ad matrem accersita sum.&nbsp;&nbsp;&nbsp;&nbsp;<span style="font-size: 80%;">105</SPAN>
<br><b>LENA.</B> Quamquam istud mihi erit molestum triduom, et damnum dabis,
<br>faciam. <b>SEL.</B> Facis benigne et amice. sed tu, Gymnasium mea,
<br>si me absente Alcesimarchus veniet, nolito acriter
<br>eum inclamare (utut erga me est meritus, mihi cordi est tamen),
<br>sed, amabo, tranquille: ne quid, quod illi doleat, dixeris.&nbsp;&nbsp;&nbsp;&nbsp;<span style="font-size: 80%;">110</SPAN>
<br>accipias clavis: si quid opus tibi erit prompto, promito.
<br>ego volo ire. <b>GYMN.</B> Vt mi excivisti lacrimas. <b>SEL.</B> Gymnasium
mea,
<br>bene vale. <b>GYMN.</B> Cura te, amabo. sicine immunda, obsecro,
<br>ibis? <b>SEL.</B> Immundas fortunas aequom est squalorem sequi.
<br><b>GYMN.</B> Amiculum hoc sustolle saltem. <b>SEL.</B> Sine trahi,
cum egomet trahor.&nbsp;&nbsp;&nbsp;&nbsp;<span style="font-size: 80%;">115</SPAN>
<br><b>GYMN.</B> Quando ita tibi lubet, vale atque salve. <b>SEL.</B> Si
possim, velim.
<br><b>GYMN.</B> Numquid me vis, mater, intro quin eam? ecastor mihi
<br>visa amare. <b>LENA.</B> Istoc ergo auris graviter obtundo tuas,
<br>ne quem ames. abi intro. <b>GYMN.</B> Numquid me vis? <b>LENA.</B>
Vt valeas. <b>GYMN.</B> Vale.
<br>&nbsp;<span style="font-size: 80%;"></p>

<p>
<b>I.ii</B>
<br><b>LENA.</B> Idem mihi magnae quod parti est vitium mulierum&nbsp;&nbsp;&nbsp;&nbsp;<span style="font-size: 80%;">120</SPAN>
<br>quae hunc quaestum facimus: quae ubi saburratae sumus,
<br>largiloquae extemplo sumus, plus loquimur quam sat est.
<br>nam ego illanc olim, quae hinc flens abiit, parvolam
<br>puellam proiectam ex angiportu sustuli.
<br>[adulescens quidam hic est adprime nobilis&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">125</SPAN>
<br>quin ego nunc quia sum onusta mea ex sententia
<br>quiaque adeo me complevi flore Liberi,
<br>magis libera uti lingua conlibitum est mihi,
<br>tacere nequeo misera quod tacito usus est.
<br>Sicyone, summo genere; ei vivit pater.&nbsp;&nbsp;&nbsp;&nbsp;<span style="font-size: 80%;">130</SPAN>
<br>is amore misere hanc deperit mulierculam,
<br>quae hinc modo flens abiit. contra amore eum haec deperit.]
<br>eam meae ego amicae dono huic meretrici dedi,
<br>quae saepe mecum mentionem fecerat,
<br>puerum aut puellam alicunde ut reperirem sibi,&nbsp;&nbsp;&nbsp;&nbsp;<span style="font-size: 80%;">135</SPAN>
<br>recens natum, eapse quod sibi supponeret.
<br>ubi mihi potestas primum evenit, ilico
<br>feci eius ei quod me oravit copiam.
<br>postquam eam puellam a me accepit, ilico
<br>eandem puellam peperit quam a me acceperat,&nbsp;&nbsp;&nbsp;&nbsp;<span style="font-size: 80%;">140</SPAN>
<br>sine obstetricis opera et sine doloribus,
<br>item ut aliae pariunt, quae malum quaerunt sibi.
<br>nam amatorem aibat esse peregrinum sibi
<br>suppositionemque eius facere gratia.
<br>id duae nos solae scimus: ego quae illi dedi&nbsp;&nbsp;&nbsp;&nbsp;<span style="font-size: 80%;">145</SPAN>
<br>et illa quae a me accepit, praeter vos quidem.
<br>haec sic res gesta est. si quid usus venerit,
<br>meminisse ego hanc rem vos volo. ego abeo domum.
</p>

<p>
<b>I.iii</B>
<br><b>AVXILIVM</B> Vtrumque haec, et multiloqua et multibiba, est anus.
<br>satin vix reliquit deo quod loqueretur loci,&nbsp;&nbsp;&nbsp;&nbsp;<span style="font-size: 80%;">150</SPAN>
<br>ita properavit de puellae proloqui
<br>suppositione. quod si tacuisset, tamen
<br>ego eram dicturus, deus, qui poteram planius.
<br>nam mihi Auxilio est nomen. nunc operam date,
<br>ut ego argumentum hoc vobis plane perputem.&nbsp;&nbsp;&nbsp;&nbsp;&nbsp;<span style="font-size: 80%;">155</SPAN>
<br>fuere Sicyoni iam diu Dionysia.
<br>mercator venit huc ad ludos Lemnius,
<br>isque hic compressit virginem, adulescentulus,
<br>&lt;vi>, vinulentus multa nocte in via.
<br>is ubi malam rem scit se meruisse, ilico&nbsp;&nbsp;&nbsp;&nbsp;<span style="font-size: 80%;">160</SPAN>
<br>pedibus perfugium peperit, in Lemnum aufugit,
<br>ubi habitabat tum. illa quam compresserat
<br>decumo post mense exacto hic peperit filiam.
<br>quoniam reum eius facti nescit qui siet,
<br>paternum servom sui participat consili,&nbsp;&nbsp;&nbsp;&nbsp;<span style="font-size: 80%;">165</SPAN>
<br>dat eam puellam ei servo exponendam ad necem.
<br>is eam proiecit. haec puellam sustulit.
<br>ille clam observavit servos &lt;qui eam proiecerat>
<br>quo aut quas in aedis haec puellam deferat.
<br>ut eampse vos audistis confiterier,&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">170</SPAN>
<br>dat eam puellam meretrici Melaenidi,
<br>eaque educavit eam sibi pro filia
<br>bene ac pudice. tum illic autem Lemnius
<br>propinquam uxorem duxit, cognatam suam.
<br>ea diem suom obiit, facta morigera est viro.&nbsp;&nbsp;&nbsp;&nbsp;<span style="font-size: 80%;">175</SPAN>
<br>post&lt;quam&gt; ille uxori iusta fecit, ilico
<br>huc commigravit; duxit uxorem hic sibi
<br>eandem quam olim virginem hic compresserat,
<br>et eam cognoscit esse, quam compresserat;
<br>illa illi dicit, eius se ex iniuria&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">180</SPAN>
<br>peperisse gnatam atque eam se servo ilico
<br>dedisse exponendam. ille extemplo servolum
<br>iubet illum eundem persequi, si qua queat
<br>reperire quae sustulerit. ei rei nunc suam
<br>operam usque assiduo servos dat, si possiet&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">185</SPAN>
<br>meretricem illam invenire, quam olim tollere,
<br>cum ipse exponebat, ex insidiis viderat.
<br>nunc quod relicuom restat volo persolvere,
<br>ut expungatur nomen, ne quid debeam.
<br>adulescens hic est Sicyoni, ei vivit pater;&nbsp;&nbsp;&nbsp;&nbsp;<span style="font-size: 80%;">190</SPAN>
<br>is amore proiecticiam illam deperit
<br>quae dudum flens hinc abiit ad matrem suam,
<br>et illa hunc contra, qui est amor suavissimus.
<br>ut sunt humana, nihil est perpetuom datum.
<br>pater adulescenti dare volt uxorem; hoc ubi&nbsp;&nbsp;&nbsp;&nbsp;<span style="font-size: 80%;">195</SPAN>
<br>mater rescivit, iussit accersi eam domum.
<br>haec sic res gesta est. bene valete et vincite
<br>virtute vera, quod fecistis antidhac;
<br>servate vostros socios, veteres et novos,
<br>augete auxilia vostra iustis legibus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">200</SPAN>
<br>perdite perduelles, parite laudem et lauream,
<br>ut vobis victi Poeni poenas sufferant.
</p>

<p class=shortborder></p>

<p>
<b>ACTVS II</B>
</p>

<p>
<b>II.i</B>
<br><b>ALCESIMARCHVS</B> Credo ego Amorem primum apud homines carnificinam
commentum.
<br>hanc ego de me coniecturam domi facio, ni foris quaeram,
<br>qui omnes homines supero [atque] antideo cruciabilitatibus animi.&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">205</SPAN>
<br>iactor [crucior] agitor stimulor, versor
<br>in amoris rota, miser exanimor,
<br>feror differor distrahor diripior,
<br>ita nubilam mentem animi habeo.&nbsp;&nbsp;&nbsp;&nbsp;<span style="font-size: 80%;">209-210</SPAN>
<br>ubi sum, ibi non sum, ubi non sum, ibist animus,&nbsp;&nbsp;&nbsp;&nbsp;<span style="font-size: 80%;">211</SPAN>
<br>ita mi omnia sunt ingenia;
<br>quod lubet, non lubet iam id continuo,
<br>ita me Amor lassum animi ludificat,&nbsp;&nbsp;&nbsp;&nbsp;<span style="font-size: 80%;">214-215</SPAN>
<br>fugat, agit, appetit, raptat, retinet,&nbsp;&nbsp;&nbsp;&nbsp;<span style="font-size: 80%;">216</SPAN>
<br>lactat, largitur: quod dat non dat; deludit:
<br>modo quod suasit, &lt;id> dissuadet,
<br>quod dissuasit, id ostentat.&nbsp;&nbsp;&nbsp;&nbsp;<span style="font-size: 80%;">219-220</SPAN>
<br>maritumis moribus mecum experitur&nbsp;&nbsp;&nbsp;&nbsp;<span style="font-size: 80%;">221</SPAN>
<br>ita meum frangit amantem animum;
<br>neque, nisi quia miser non eo pessum,
<br>mihi ulla abest perdito permities.
<br>ita pater apud villam detinuit&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">225</SPAN>
<br>me hos dies sex ruri continuos,
<br>neque licitum interea est meam amicam visere ***
<br>estne hoc miserum memoratu?
</p>

<p>***
<b>FRAGMENTA</B>
Gloss. Plaut.
<br>nudiussextus&nbsp;&nbsp;&nbsp;&nbsp;<span style="font-size: 80%;">230</SPAN></p>

<p>Gel. N.A. 6.7.3
<br><b>(ALC.)</B> Potine tu homo facinus facere strenuom? <b>(SERVVS)</B>
Aliorum affatim est
<br>qui faciant. sane ego me nolo fortem perhiberi virum.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;<span style="font-size: 80%;">232a</SPAN>
<br><b>SERVVS.</B> Sed quid istuc? <b>ALC.</B> Mala multa dici mihi volo.
<b>SERV.</B>
Qua gratia?
<br><b>ALC.</B> Quia vivo. <b>SERV.</B> Facile id quidem edepol possum,
si tu vis. <b>ALC.</B> Volo.
<br><b>SERV.</B> At enim ne tu exponas pugno os metuo in imperio meo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">235</SPAN>
<br><b>ALC.</B> Numquam edepol faciam. <b>SERV.</B> Fidem da. <b>ALC.</B>
Do, non facturum esse me.
<br>sed ego primum, tot qui ab amica abesse potuerim dies,
<br>sum nihili. <b>SERV.</B> Nihili hercle vero es. <b>ALC. </B>Quam ego
amarem perdite,
<br>quae me amaret contra. <b>SERV.</B> Dignus hercle es infortunio.
<br><b>ALC.</B> Ei me &lt;tot tam> acerba facere in corde. <b>SERV.</B>
Frugi nunquam eris.&nbsp;&nbsp;&nbsp;&nbsp;<span style="font-size: 80%;">240</SPAN>
<br><b>ALC.</B> Praesertim quae coniurasset mecum et firmasset fidem,
<br><b>SERV.</B> Neque deos neque homines aequom est facere tibi posthac
bene.
<br><b>ALC.</B> Quae esset aetatem exactura mecum in matrimonio,
<br><b>SERV.</B> Compedes te capere oportet neque eas unquam ponere.
<br><b>ALC.</B> Quae mihi esset commendata et meae fidei concredita,&nbsp;&nbsp;&nbsp;&nbsp;<span style="font-size: 80%;">245</SPAN>
<br><b>SERV.</B> Hercle te verberibus multum caedi oportere arbitror.
<br><b>ALC.</B> Quae mellillam me vocare et suavium solitast suom.
<br><b>SERV.</B> Ob istuc unum verbum dignu's, deciens qui furcam feras.
<br><b>ALC.</B> Egomet laetor. sed quid auctor nunc mihi es? <b>SERV.</B>
Dicam tibi:
<br>Supplicium illi des, suspendas te, ne tibi suscenseat.&nbsp;&nbsp;&nbsp;&nbsp;<span style="font-size: 80%;">250</SPAN>
<br><b>ALC.</B> Quian ***
<br><b>SERV.</B> Quid tu ergo *** te manuleo
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***
<br><b>(ALC.)</B> Quid si amo? *** <b>(T.)</B> *** est amor&nbsp;&nbsp;&nbsp;&nbsp;<span style="font-size: 80%;">273</SPAN>
<br>*** atque illam quam &lt;te> amare intellego
<br>*** si conclusos vos &lt;me> habere in carcere
<br>*** amoris noctesque et dies
<br>ni emortuos ***
<br>mihi nunquam quisquam ***
<br><b>(T.)</B> Immo maxumus.
<br>nam qui amant stulte atque inmodeste atque inprobe&nbsp;&nbsp;&nbsp;&nbsp;<span style="font-size: 80%;">280</SPAN>
<br>*** ne ament.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***
<br><b>(ALC.)</B> *** ubi tu es? <b>SERV.</B> Ecce me.
<br><b>ALC.</B> I, adfer mihi arma et loricam adducito.
<br><b>SERV.</B> Loricam adducam?&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">285</SPAN>
<br><b>ALC.</B> I, curre, equom adfer. <b>SERV.</B> Hercle hic insanit
miser.
<br><b>ALC.</B> Abi atque hastatos multos, multos velites,
<br>multos cum multis&#151;nil moror precario.
<br>ubi sunt quae iussi? <b>SERV.</B> Sanus hic non est satis.
<br><b>T.</B> Ab anu esse credo nocitum, cum illaec sic facit.&nbsp;&nbsp;&nbsp;&nbsp;<span style="font-size: 80%;">290</SPAN>
<br><b>SERV.</B> Vtrum deliras, quaeso, an astans somnias,
<br>qui equom me adferre iubes, loricam adducere,
<br>multos hastatos, post id multos velites,
<br>multos cum multis? haec tu pervorsario
<br>mihi fabulatu's. <b>ALC.</B> Dixin ego istaec, obsecro?&nbsp;&nbsp;&nbsp;&nbsp;<span style="font-size: 80%;">295</SPAN>
<br><b>SERV.</B> Modo quidem hercle haec dixisti. <b>ALC.</B> Non praesens
quidem.
<br><b>SERV.</B> Praestigiator, siquidem hic non es atque ades.
<br><b>T.</B> Video ego te Amoris valde tactum toxico,
<br>adulescens; eo te magis volo monitum. <b>ALC.</B> Mone.
<br><b>T.</B> Cave sis cum Amore tu unquam bellum sumpseris.&nbsp;&nbsp;&nbsp;&nbsp;<span style="font-size: 80%;">300</SPAN>
<br><b>ALC.</B> Quid faciam? <b>T.</B> Ad matrem eius devenias domum,
<br>expurges, iures, ores blande per precem
<br>eamque exores ne tibi suscenseat.
<br><b>ALC.</B> Expurigabo hercle omnia ad raucam ravim.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">304a</SPAN>
</p>

<p>Non. p. 72M
<br><b>(SENEX)</B> prohibet divitiis maximis, dote altili atque opima.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">305a</SPAN>
</p>

<p>mulierculam exornatulam. *** quidem hercle scita.
<br>quamquam vetus cantherius sum, etiam nunc, ut ego opinor,
<br>adhinnire equolam possum ego hanc, si detur sola soli.
<br><b>GYMNASIVM</B> Nimis opportune mi evenit rediisse Alcesimarchum;
<br>nam sola nulla invitior solet esse. <b>SEN.</B> Me vocato,&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">310</SPAN>
<br>ne sola sis: ego tecum &lt;ero, volo> ego agere, ut tu agas aliquid.
<br><b>GYMN.</B> Nimis lepide exconcinnavit hasce aedis Alcesimarchus.
<br><b>SEN.</B> Vt quo&lt;m Ven>us adgreditur, &lt;place>t; lepidumst amare
semper.
<br><b>GYMN.</B> Venerem meram haec aedes olent, quia amator expolivit.
<br><b>SEN.</B> Non modo ipsa lepidast, commode quoque hercle fabulatur.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">315</SPAN>
<br>sed cum dicta huius interpretor, haec herclest, ut ego opinor,
<br>meum quae corrumpit filium. suspiciost eam esse,
<br>utpote quam nunquam viderim; de opinione credo.
<br>nam hasce aedis conductas habet meus gnatus, haec ubi astat:
<br>hoc hanc eam esse opiniost; nam haec illum nominavit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">320</SPAN>
<br>quid si adeam atque appellem. mali damnique inlecebra, salve.
<br><b>GYMN.</B> *** vapulabis.
<br><b>SEN.</B> *** volo apud te.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***
<br><b>GYMN.</B> Intro abeo,&nbsp;&nbsp;&nbsp;&nbsp;<span style="font-size: 80%;">330</SPAN>
<br>nam meretricem astare in via solam prostibuli sanest.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***
<br><b>GYMN.</B> quid vis.&nbsp;&nbsp;&nbsp;&nbsp;<span style="font-size: 80%;">362</SPAN>
<br><b>SEN.</B> Volo ex te scire quidquid est ***
<br>quid ego usquam male feci tibi &lt;aut meu>s quisquam, id edisserta,
<br>quam ob rem me meumque filium quom &lt;matr>e remque nostram&nbsp;&nbsp;&nbsp;&nbsp;<span style="font-size: 80%;">365</SPAN>
<br>habes perditui et praedatui? <b>GYMN.</B> Miser errat, ut ego dixi.
<br>lepidast materies, ludam ego hunc, nam occasio videtur.
<br>potin operam inique equidem malam &lt;ut ne> des innocenti?
<br><b>SEN.</B> Sed &lt;obsecro> te, nullusnest tibi amator alius
quisquam,
<br>nisi meus modo unus filius? <b>GYMN.</B> Quem quidem ego amem, alius
nemo est.&nbsp;&nbsp;&nbsp;&nbsp;<span style="font-size: 80%;">370</SPAN>
<br><b>SEN.</B> At ego *** <b>GYMN.</B> Nil moror: damno sunt tui mihi
similes.
<br><b>SEN.</B> Quid *** <b>(GYMN.)</B> isne est id arbitratus?
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">372a</SPAN>
</p>

<p>Prisc. GL 2.111K
<br><b>(GYM.)</B> datores
<br>negotioli bellissimi senices soletis esse.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">373a</SPAN>
</p>

<p>Prisc. GL 2.388K
<br><b>LENA.</B> Me respondere postulas? iniurium est.
<br>stipulari semper me ultro oportet a viris,
<br>eum quaestum facio, nil viris promittere.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">376a</SPAN>
</p>

<p>Prisc. GL 2.107K
<br>siquidem imperes pro copia, pro recula
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">377a</SPAN>
</p>

<p>Festus 372M
<br><b>LENA.</B> Quin is, si itura es? nimium is vegrandi gradu.
</p>

<p>Non. 198M
<br><b>GYMN.</B> Pol ad cubituram, mater, magis sum exercita
<br>fere quam ad cursuram. eo sum tardiuscula.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">380</SPAN></p>

<p>Non. 499M
<br>meminere officium suom.
</p>

<p>Non. 63M et 415M
<br>ita mustulentus ventus nares attigit.
</p>

<p>Non. 108M
<br>capillo scisso atque excissatis auribus
</p>

<p>Non. 190M
<br>quae quasi carnificis angiporta purigans
</p>

<p>&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;<span style="font-size: 80%;">404</SPAN>
<br>non quasi nunc haec sunt hic, limaces, lividae,
<br>febriculosae, miserae amicae, osseae,
<br>diobolares, schoeniculae, miraculae,
<br>cum extritis talis, cum todillis crusculis
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***
<br><b>SEL.</B> Molestus es.&nbsp;&nbsp;&nbsp;&nbsp;<span style="font-size: 80%;">449</SPAN>
<br><b>ALC.</B> Meae issula sua &lt;aede>s egent. ad me &lt;sine ducam>.
<b>SEL.</B>
Aufer manum.
<br><b>ALC.</B> Germana mea sororcula. <b>SEL.</B> Repudio te fraterculum.
<br><b>ALC.</B> Tum tu igitur, mea matercula. <b>MEL.</B> Repudio te ~
fraterculum.
<br><b>ALC.</B> Opsecro te <b>SEL.</B> Valeas. <b>ALC.</B> Vt sinas <b>SEL.</B>
Nil moror. <b>ALC.</B> Expurigare me.
<br><b>SEL.</B> *** <b>ALC.</B> Sine dicam. <b>MEL.</B> Satis sapit mihi
tuis periuriis.
<br>*** at nunc non potest. <b>ALC.</B> Supplicium polliceri volo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">455</SPAN>
<br><b>SEL.</B> At mi aps te accipere non libet. <b>ALC.</B> Em omnia
<br>patior iure infelix. <b>SEL.</B> Volup est neque tis misereri decet.
<br>quamquam hominem ***
<br>verba dare ***
<br>non illa * qui frangant foedera&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">460</SPAN>
<br>*** eos ***
<br><b>(SEL.)</B> dabis.
<br><b>ALC.</B> At ego nec do neque te amittam hodie, nisi quae volo tecum
loqui
<br>das mihi operam.
<br><b>MEL.</B> Potin ut mihi molestus ne sis? <b>ALC.</B> Quin id est
nomen mihi,&nbsp;&nbsp;&nbsp;&nbsp;<span style="font-size: 80%;">465</SPAN>
<br>omnes mortales vocant molestum. ***
<br>*** obsecro. <b>MEL.</B> At frustra obsecras.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***
<br>quia sine omni *** <b>ALC.</B> Dabo
<br>ius iurandum. ***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">470</SPAN>
<br><b>MEL.</B> At ego nunc &lt;ab> illo mihi &lt;caveo> iure iurando tuo;
<br>similest ius iurandum amantum quasi ius confusicium.
<br><b>ALC.</B> Nescia ***
<br>*** <b>(MEL.)</B> nugas agis.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">475</SPAN>
<br><b>ALC.</B> Supplicium dabo ***&nbsp;&nbsp;&nbsp;&nbsp;<span style="font-size: 80%;">477</SPAN>
<br>quo modo ego ***
<br>*** <b>(MEL.)</B> quia es nactus novam,
<br>quae *** quaedam quasi tu nescias.&nbsp;&nbsp;&nbsp;&nbsp;<span style="font-size: 80%;">480</SPAN>
<br>*** <b>ALC.</B> Di deaeque illam perdant ~ pariter.
<br>*** umquam, si hoc fallo. <b>MEL.</B> Nil moror
<br>*** falsum fallis, eo te *** ignorat fides.
<br>postremo, si mihi dedisses verba, deis numquam dares.
<br><b>ALC.</B> Quin equidem illam ducam uxorem. <b>MEL.</B> Ducas, si
***&nbsp;&nbsp;&nbsp;&nbsp;<span style="font-size: 80%;">485</SPAN>
<br>nunc hoc si tibi commodumst, quae ***
<br><b>ALC.</B> Instruxi illi aurum atque vestem. <b>(MEL.)</B> ***
<br>siquidem amabas, *** illi instrui.
<br>sed sino. iam hoc mihi responde quod &lt;ego> te rogavero:
<br>instruxisti ***&nbsp;&nbsp;&nbsp;&nbsp;<span style="font-size: 80%;">490</SPAN>
<br>tibi ita ut voluisti *** <b>(ALC.)</B> quod volo.
<br><b>MEL.</B> Eo facetu's quia tibi aliast sponsa locuples Lemnia.
<br>habeas. neque nos factione tanta quanta tu sumus
<br>neque opes nostrae tam sunt validae quam tuae; verum tamen
<br>hau metuo ne ius iurandum nostrum quisquam culpitet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">495</SPAN>
<br>tu iam, si quid tibi dolebit, scies qua doleat gratia.
<br><b>ALC.</B> Di me perdant&#151; <b>MEL.</B> Quodcumque optes, tibi velim
contingere.
<br><b>ALC.</B> Si illam uxorem duxero umquam, mihi quam despondit pater.
<br><b>MEL.</B> Et me, si umquam tibi uxorem filiam dedero meam.
<br><b>ALC.</B> Patierin me periurare? <b>MEL.</B> Pol te aliquanto facilius,&nbsp;&nbsp;&nbsp;&nbsp;<span style="font-size: 80%;">500</SPAN>
<br>quam me meamque rem perire et ludificari filiam.
<br>alibi quaere ubi iuri iurando tuo satis sit subsidi:
<br>hic apud nos iam, Alcesimarche, confregisti tesseram.
<br><b>ALC.</B> Face semel periclum. <b>MEL.</B> Feci saepe, quod factum
queror.
<br><b>ALC.</B> Redde mi illam. <b>MEL.</B> Inter novam rem verbum usurpabo
vetus:&nbsp;&nbsp;&nbsp;&nbsp;<span style="font-size: 80%;">505</SPAN>
<br>quod dedi datum non vellem, quod relicuomst non dabo.
<br><b>ALC.</B> Non remissura es mihi illam? <b>MEL.</B> Pro me responsas
tibi.
<br><b>ALC.</B> Non remittes? <b>MEL.</B> Scis iam dudum omnem meam sententiam.
<br><b>ALC.</B> Satin istuc tibi in corde certumst? <b>MEL.</B> Quin ego
commentor quidem.
<br><b>ALC.</B> Non edepol &lt;ego> istaec tua dicta nunc in auris recipio.&nbsp;&nbsp;&nbsp;&nbsp;<span style="font-size: 80%;">510</SPAN>
<br><b>MEL.</B> Non? hem, quid agis igitur? animum advorte iam, ut quid
agas scias.
<br><b>ALC.</B> At ita me di deaeque, superi atque inferi et medioxumi,
<br>itaque me Iuno regina et Iovis supremi filia
<br>itaque me Saturnus eius patruos&#151; <b>MEL.</B> Ecastor pater.
<br><b>ALC.</B> Itaque me Ops opulenta illius avia&#151; <b>MEL.</B> Immo
mater quidem.&nbsp;&nbsp;&nbsp;&nbsp;<span style="font-size: 80%;">515</SPAN>
<br><b>ALC.</B> Iuno filia et Saturnus patruos et summus Iuppiter&#151;
<br>tu me delenis, propter te haec pecco. <b>MEL.</B> Perge dicere.
<br><b>ALC.</B> Anne etiam, ut quid consultura sis sciam, pergis eloqui?
<br><b>MEL.</B> Non remittam. definitumst. <b>ALC.</B> Enim vero ita me
Iuppiter
<br>itaque me Iuno itaque Ianus ita&#151;quid dicam nescio.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">520</SPAN>
<br>iam scio. immo, mulier, audi, meam ut scias sententiam.
<br>di me omnes, magni minuti, et etiam patellarii
<br>faxint, ne ego &lt;dem vivae> vivos savium Selenio,
<br>nisi ego teque tuamque ~ filiam meque hodie obtruncavero,
<br>poste autem cum primo luci cras nisi ambo occidero,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">525</SPAN>
<br>et equidem hercle nisi pedatu tertio ~ omnis efflixero,
<br>nisi tu illam remittis ad me. dixi quae volui. vale.
<br><b>MEL.</B> Abiit intro iratus. quid ego nunc agam? si redierit
<br>illa ad hunc, ibidem loci res erit: ubi odium occeperit,
<br>illam extrudet, tum hanc uxorem Lemniam ducet domum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">530</SPAN>
<br>sed tamen ibo et persequar: amens ne quid faciat, cauto opust.
<br>postremo, quando aequa lege pauperi cum divite
<br>non licet, perdam operam potius quam carebo filia.
<br>sed quis hic est qui recta platea cursum huc contendit suom?
<br>et illud paveo et hoc formido, ita tota sum misera in metu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">535</SPAN></p>

<p>
<b>II.ii</B>
<br><b>LAMPADIO</B> Anum sectatus sum clamore per vias,
<br>miserrumam habui. ut illaec hodie quot modis
<br>moderatrix &lt;linguae> fuit atque immemorabilis.
<br>quot illi blanditias, quid illi promisi boni,
<br>quot admoenivi fabricas, quot fallacias&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">540</SPAN>
<br>in quaestione. vix exculpsi ut diceret,
<br>quia ei promisi dolium vini dare.
</p>

<p>
<b>II.iii</B>
<br><b>PHANOSTRATA</B> Audire vocem visa sum ante aedis modo
<br>mei Lampadisci servi. <b>LAMP.</B> Non surda es, era:
<br>recte audivisti. <b>PHAN.</B> Quid agis hic? <b>LAMP.</B> Quod gaudeas.&nbsp;&nbsp;&nbsp;&nbsp;<span style="font-size: 80%;">545</SPAN>
<br><b>PHAN.</B> Quid id est? <b>LAMP.</B> Hinc ex hisce aedibus paulo
prius
<br>vidi exeuntem mulierem. <b>PHAN.</B> Illam quae meam
<br>gnatam sustulerat? <b>LAMP.</B> Rem tenes. <b>PHAN.</B> Quid postea?
<br><b>LAMP.</B> Dico ei, quo pacto eam ab hippodromo viderim
<br>erilem nostram filiam sustollere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">550</SPAN>
<br>extimuit tum illa. <b>MEL.</B> Iam horret corpus, cor salit.
<br>nam mihi ab hippodromo memini adferri parvolam
<br>puellam eamque me mihi supponere.
<br><b>PHAN.</B> Age perge, quaeso. animus audire expetit
<br>ut gesta res sit. <b>MEL.</B> Vtinam audire non queas.&nbsp;&nbsp;&nbsp;&nbsp;<span style="font-size: 80%;">555</SPAN>
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">555a</SPAN>
<br><b>LAMP.</B> Pergo illa&lt;m onerare> dictis: "illaec ted anus
<br>fortu&lt;nis ex secundis ad mi>seras vocat.
<br>nam illaec tibi nutrix est, ne matrem censeas.
<br>ego te reduco et revoco ad &lt;summas> ditias,
<br>ubi tu locere in luculentam familiam,&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">560</SPAN>
<br>unde tibi talenta magna viginti pater
<br>det dotis; non enim hic, ubi ex Tusco modo
<br>tute tibi indigne dotem quaeras corpore."
<br><b>PHAN.</B> An, amabo, meretrix illa est quae illam sustulit?
<br><b>LAMP.</B> Immo [meretrix] fuit; sed ut sit de ea re, eloquar.&nbsp;&nbsp;&nbsp;&nbsp;<span style="font-size: 80%;">565</SPAN>
<br>iam perducebam illam ad me suadela mea:
<br>anus ei amplexa est genua, plorans, obsecrans,
<br>ne deserat se: eam suam esse filiam,
<br>seque eam peperisse sancte adiurabat mihi.
<br>"istanc quam quaeris" inquit "ego amicae meae&nbsp;&nbsp;&nbsp;&nbsp;<span style="font-size: 80%;">570</SPAN>
<br>dedi, quae educaret eam pro filiola sua;
<br>et vivit" inquit. "ubi ea est?" inquam extempulo.
<br><b>PHAN.</B> Servate di med obsecro. <b>MEL.</B> At me perditis.
<br><b>PHAN.</B> Quoi illam dedisset exquisisse oportuit.
<br><b>LAMP.</B> Quaesivi, et dixit meretrici Melaenidi.&nbsp;&nbsp;&nbsp;&nbsp;<span style="font-size: 80%;">575</SPAN>
<br><b>MEL.</B> Meum elocutust nomen, interii &lt;oppido>.
<br><b>LAMP.</B> Vbi elocuta est "duc ac demonstra mihi."
<br>"avecta est" inquit "peregre hinc habitatum."<b>MEL.</B> Obsipat
<br>aculam. <b>LAMP.</B> 'Quo avecta est, eo sequemur. sicine&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">580</SPAN>
<br>agis nugas? periisti hercle, ni ***"
<br>*** &lt;non> hoc longe destiti
<br>instare, usque adeo donec se adiurat anus
<br>iam mihi monstrare. <b>PHAN.</B> At non missam oportuit.
<br><b>LAMP.</B> Servatur. sed illaec se quandam aibat mulierem&nbsp;&nbsp;&nbsp;&nbsp;<span style="font-size: 80%;">585</SPAN>
<br>suam bene volentem convenire etiam prius,
<br>commune quacum id esset sibi negotium.
<br>et scio venturam. <b>MEL.</B> Me indicabit, et suas
<br>ad meas miserias ~ alias faciem consciam.&nbsp;&nbsp;&nbsp;&nbsp;<span style="font-size: 80%;">589-590</SPAN>
<br><b>PHAN.</B> Quid nunc vis facere me? <b>LAMP.</B> Intro abi atque
animo bono es.&nbsp;&nbsp;&nbsp;&nbsp;<span style="font-size: 80%;">591</SPAN>
<br>vir tuos si veniet, iube domi opperirier,
<br>ne in quaestione mihi sit, si quid eum velim.
<br>ego ad anum recurro rursum. <b>PHAN.</B> Lampadio, obsecro,
<br>cura. <b>LAMP.</B> Perfectum ego hoc dabo negotium.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">595</SPAN>
<br><b>PHAN.</B> Deos teque spero.&#151;<b>LAMP.</B> Eosdem ego, uti abeas
domum.
<br><b>MEL.</B> Adulescens, asta atque audi. <b>LAMP.</B> Men, mulier,
vocas?
<br><b>MEL.</B> Te. <b>LAMP.</B> Quid negoti est? nam occupatus sum ampliter.
<br><b>MEL.</B> Quis istic habitat? <b>LAMP.</B> Demipho dominus meus.
<br><b>MEL.</B> Nempe istic est, qui Alcesimarcho filiam&nbsp;&nbsp;&nbsp;&nbsp;<span style="font-size: 80%;">600</SPAN>
<br>suam despondit in divitias maxumas?
<br><b>LAMP.</B> Is ipsust. <b>MEL.</B> Eho tu, quam vos igitur filiam
<br>nunc quaeritatis alteram? <b>LAMP.</B> Ego dicam tibi:
<br>non ex uxore natam uxoris filiam.
<br><b>MEL.</B> Quid istuc est verbi? <b>LAMP.</B> Ex priore muliere&nbsp;&nbsp;&nbsp;&nbsp;<span style="font-size: 80%;">605</SPAN>
<br>nata, inquam, meo ero est filia. <b>MEL.</B> Certe modo
<br>huius, quae locuta est, quaerere aibas filiam.
<br><b>LAMP.</B> Huius ergo quaero. <b>MEL.</B> Quo modo igitur, obsecro,
<br>haec est prior, quae nupta nunc est? <b>LAMP.</B> Conteris
<br>tu tua me oratione, mulier, quisquis es.&nbsp;&nbsp;&nbsp;&nbsp;<span style="font-size: 80%;">610</SPAN>
<br>medioxumam quam duxit uxorem, ex ea
<br>nata est haec virgo, Alcesimarcho quae datur.
<br>ea uxor diem obiit. iam scis? <b>MEL.</B> Teneo istuc satis.
<br>sed ego illud quaero confragosum, quo modo
<br>prior posterior sit et posterior sit prior?&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">615</SPAN>
<br><b>LAMP.</B> Prius hanc compressit quam uxorem duxit domum,
<br>prius gravida facta est priusque peperit filiam;
<br>eam postquam peperit, iussit parvam proici:
<br>ego eam proieci, alia mulier sustulit,
<br>ego inspectavi. erus hanc duxit postibi.&nbsp;&nbsp;&nbsp;&nbsp;<span style="font-size: 80%;">620</SPAN>
<br>eam nunc puellam filiam eius quaerimus.
<br>quid nunc supina susum in caelum conspicis?
<br><b>MEL.</B> Ei nunciam istuc quo properabas, nil moror.
<br>nunc intellexi. <b>LAMP.</B> Dis hercle habeo gratiam,
<br>nam ni intellexes, numquam, credo, amitteres.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">625</SPAN>
<br><b>MEL.</B> Nunc mihi bonae necessumst esse ingratiis,
<br>quamquam esse nolo. rem palam esse intellego:
<br>nunc egomet potius hanc inibo gratiam
<br>ab illis, quam illaec me indicet. ibo domum,
<br>atque ad parentes redducam Selenium.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">630</SPAN>
</p>

<p class=shortborder></p>

<p>
<b>ACTVS III</B>
</p>

<p>
<b>III.i</B>
<br><b>MELAENIS</B> Rem elocuta sum tibi omnem; sequere hac me, Selenium,
<br>ut eorum quoiam esse oportet te sis potius quam mea.
<br>quamquam invita te carebo, animum ego inducam tamen
<br>ut illud quem &lt;ad modum> tuam in rem bene conducat consulam.
<br>nam hic crepundia insunt, quibuscum te illa olim ad me detulit,&nbsp;&nbsp;&nbsp;&nbsp;<span style="font-size: 80%;">635</SPAN>
<br>quae mihi dedit, parentes te ut cognoscant facilius.
<br>accipe hanc cistellam, Halisca. agedum pulta illas fores.
<br>dic me orare ut aliquis intus prodeat propere ocius.
<br><b>ALCESIMARCHVS </B>Recipe me ad te, Mors, amicum et benevolum. 639-640</SPAN>
<br><b>SELENIVM</B>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mater mea,
<br>periimus miserae. <b>ALC.</B> Vtrum hac me feriam an ab laeva latus?&nbsp;&nbsp;&nbsp;&nbsp;<span style="font-size: 80%;">641</SPAN>
<br><b>MEL.</B> Quid tibi est? <b>SEL.</B> Alcesimarchum non vides? ferrum
tenet.
<br><b>ALC.</B> Ecquid agis? remorare. lumen linque. <b>SEL.</B> Amabo,
accurrite,
<br>ne se interemat. <b>ALC.</B> O Salute mea salus salubrior,
<br>tu nunc, si ego volo seu nolo, sola me ut vivam facis.&nbsp;&nbsp;&nbsp;&nbsp;<span style="font-size: 80%;">645</SPAN>
<br><b>MEL.</B> Haud voluisti istuc severum facere. <b>ALC.</B> Nil mecum
tibi,
<br>mortuos tibi sum: hanc ut habeo certum est non amittere;
<br>nam hercle iam ad me adglutinandam totam decretum est dare.
<br>ubi estis, servi? occludite aedis pessulis, repagulis
<br>ilico: hanc ego tetulero intra limen. <b>MEL.</B> Abiit, abstulit&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">650</SPAN>
<br>mulierem. ibo, persequar iam illum intro, ut haec ex me sciat
<br>eadem, si possum tranquillum facere ex irato mihi.
</p>

<p class=shortborder></p>

<p>
<b>ACTVS IV</B>
</p>

<p>
<b>IV.i</B>
<br><b>LAMPADIO</B> Nullam ego me vidisse credo magis anum excruciabilem
<br>quam illaec est, quae dudum fassa est mihi quaene infitias eat.
<br>sed eccam eram video. sed quid hoc est, haec quod cistella hic iacet&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">655</SPAN>
<br>cum crepundiis? nec quemquam conspicor alium in via.
<br>faciundum est puerile officium: conquiniscam ad cistulam.
<br><b>PHANOSTRATA</B> Quid agis, Lampadio? <b>LAMP.</B> Haec cistella
numnam hinc ab nobis
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;domo est?
<br>nam hinc ab ostio iacentem sustuli. <b>PHAN.</B> Quid nuntias
<br>super anu? <b>LAMP.</B> Scelestiorem in terra nullam esse alteram.&nbsp;&nbsp;&nbsp;&nbsp;<span style="font-size: 80%;">660</SPAN>
<br>omnia infitiatur ea quae dudum confessa est mihi.
<br>nam hercle ego &lt;quam> illam anum inridere me ut sinam, satiust mihi
<br>quovis exitio interire. <b>PHAN.</B> Di, obsecro vostram fidem.
<br><b>LA.</B> Quid deos obsecras? <b>PH.</B> Servate nos. <b>LA.</B> Quid
est? <b>PH.</B> Crepundia
<br>haec sunt, quibuscum tu extulisti nostram filiolam ad necem.&nbsp;&nbsp;&nbsp;&nbsp;<span style="font-size: 80%;">665</SPAN>
<br><b>L.</B> Sanane es? <b>P.</B> Haec sunt profecto. <b>L.</B> Pergin?
<b>P.</B>
Haec sunt. <b>L.</B> Si mihi
<br>alia mulier istoc pacto dicat, dicam esse ebriam.
<br><b>PHAN.</B> Non ecastor falsa memoro. <b>LAMP.</B> Nam, obsecro, unde
haec gentium?
<br>aut quis deus obiecit hanc ante ostium nostrum, quasi
<br>dedita opera, in tempore ipso? <b>PHAN.</B> Spes mihi sancta subveni.&nbsp;&nbsp;&nbsp;&nbsp;<span style="font-size: 80%;">670</SPAN></p>

<p>
<b>IV.ii</B>
<br><b>HALISCA</B> Nisi quid mi opis di dant, disperii, neque unde auxilium
expetam habeo.
<br>itaque ~ petulantia mea me animi miseram habet.
<br>quae in tergum meum ne veniant, male formido,
<br>si era mea &lt;me> sciat tam socordem esse quam sum.
<br>quamne in manibus tenui atque accepi hic ante aedis&nbsp;&nbsp;&nbsp;&nbsp;<span style="font-size: 80%;">675</SPAN>
<br>cistellam, ubi ea sit nescio, nisi ut opinor
<br>loca haec circiter excidit mihi.
<br>mei homines, mei spectatores, facite indicium, si quis vidit,
<br>quis eam abstulerit quisve sustulerit et utrum hac an illac iter institerit.
<br>non sum scitior, quae hos rogem aut quae fatigem,&nbsp;&nbsp;&nbsp;&nbsp;<span style="font-size: 80%;">680</SPAN>
<br>qui semper malo muliebri sunt lubentes.
<br>nunc vestigia hic si qua sunt noscitabo.
<br>nam si nemo hac praeter iit, postquam intro abii,
<br>cistella hic iaceret. quid hic? perii, opinor.
<br>actum est, ilicet me infelicem et scelestam.&nbsp;&nbsp;&nbsp;&nbsp;<span style="font-size: 80%;">685</SPAN>
<br>nulla est, neque ego sum usquam. perdita perdidit me.
<br>sed pergam ut coepi tamen, quaeritabo.
<br>nam et intus paveo et foris formido,
<br>ita nunc utrubique metus me agitat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">688a</SPAN>
<br>ita sunt homines misere miseri:
<br>ille nunc laetus est, quisquis est, qui illam habet,
<br>quae neque illa illi quicquam usui et mi exitio est.
<br>sed memet moror, quom hoc ago setius.
<br>Halisca, hoc age, ad terram aspice et despice,
<br>oculis investiges, astute augura.
<br><b>LAM.</B> Era. <b>PH.</B> Hem quid est? <b>LAM.</B> Haec est. <b>PH.</B>
Quis est? <b>LAM.</B>&nbsp;&nbsp;&nbsp;&nbsp;<span style="font-size: 80%;">695</SPAN>
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quoi haec excidit cistella.
<br><b>PHAN.</B> Certe est, eum locum signat, ubi ea excidit: apparet.
<br><b>HAL.</B> Sed is hac iit, hac socci video
<br>vestigium in pulvere, persequar hac.
<br>in hoc iam loco cum altero constitit. hic
<br>meis turba oculis modo se obiecit:&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">699a</SPAN>
<br>neque prorsum iit hac: hic stetit, hinc illo
<br>exiit. hic concilium fuit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">700a</SPAN>
<br>ad duos attinet, liquidumst. attat,
<br>singulum video vestigium.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">701a</SPAN>
<br>sed is hac abiit. contemplabor. hinc huc iit, hinc nusquam abiit.
<br>actam rem ago. quod periit, periit: meum corium &lt;cum> cistella.
<br>redeo intro. <b>PHAN.</B> Mulier, mane. sunt qui volunt te conventam.
<br><b>HAL.</B> Quis me revocat? <b>LAMP.</B> Bona femina et malus masculus
volunt te.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">705</SPAN>
<br><b>HAL.</B> *** postremo ille
<br>plus qui vocat scit quod velit, quam ego quae vocor. revortor.
<br>[ecquem vidisti ~ quaerere hic, amabo, in hac regione
<br>cistellam cum crepundiis, quam ego hic amisi misera?
<br>nam dudum ut accucurrimus ad Alcesimarchum, ne se&nbsp;&nbsp;&nbsp;&nbsp;<span style="font-size: 80%;">710</SPAN>
<br>vita interemeret, tum &lt;eam mihi op>inor excidisse.
<br><b>LAMP.</B> Cistellam haec mulier &lt;perdidit. tace>amus, era, parumper.
<br><b>HAL.</B> Disperii misera. quid ego erae dicam? quae me opere tanto
<br>servare iussit, qui suos Selenium parentes
<br>facilius posset noscere, quae erae [meae] supposita est parva,&nbsp;&nbsp;&nbsp;&nbsp;<span style="font-size: 80%;">715</SPAN>
<br>quam quaedam meretrix ei dedit. <b>LAMP.</B> Nostram haec rem fabulatur,
<br>hanc scire oportet, filia tua ubi sit, signa ut dicit.
<br><b>HAL.</B> Nunc eam volt suae matri et patri, quibus nata est, reddere
ultro.
<br>mi homo, obsecro, alias res geris, ego tibi meas res mando.
<br><b>LAMP.</B> Istuc ago, atque istic mihi cibus est, quod fabulare,&nbsp;&nbsp;&nbsp;&nbsp;<span style="font-size: 80%;">720</SPAN>
<br>sed inter rem agendam istam erae huic respondi quod rogabat.
<br>nunc ad te redeo: si quid est opus, dic, impetratumst.]
<br>quid quaeritabas? <b>HAL.</B> Mi homo et mea mulier, vos saluto.
<br><b>PHAN.</B> Et nos te. sed quid quaeritas? <b>HAL.</B> Vestigium hic
requiro,
<br>qua aufugit quaedam *** aestio *** <b>LAMP.</B> Quid id? quid nam est?&nbsp;&nbsp;&nbsp;&nbsp;<span style="font-size: 80%;">725</SPAN>
<br><b>HAL.</B> Alienum *** et maerorem familiarem.
<br><b>LAMP.</B> Mala mers, era, haec et callida est. <b>PHAN.</B> Ecastor
ita videtur.
<br><b>LAMP.</B> Imitatur nequam bestiam et damnificam. <b>PHAN.</B> Quamnam,
amabo?
<br><b>LAMP.</B> Involvolum, quae in pampini folio intorta implicat se:
<br>itidem haec exorditur sibi intortam orationem.&nbsp;&nbsp;&nbsp;&nbsp;<span style="font-size: 80%;">730</SPAN>
<br>quid quaeritas? <b>HAL.</B> Cistellula hinc mi, adulescens, evolavit.
<br><b>LAMP.</B> In caveam latam oportuit. <b>HAL.</B> Non edepol praeda
magna.
<br><b>LAMP.</B> Mirum quin grex venalium in cistella infuerit una.
<br><b>PHAN.</B> Sine dicat. <b>LAMP.</B> Si dicat quidem. <b>PHAN.</B>
Age loquere [tu] quid ibi infuerit.
<br><b>HAL.</B> Crepundia una. <b>LAMP.</B> Est quidam homo, qui illam
ait se scire ubi sit.&nbsp;&nbsp;&nbsp;&nbsp;<span style="font-size: 80%;">735</SPAN>
<br>at pol ille a quadam muliere, si eam monstret, gratiam ineat.
<br><b>LAMP.</B> At sibi ille quidam volt dari mercedem. <b>HAL.</B> At
pol illa quaedam,
<br>quae illam cistellam perdidit, quoidam negat esse quod det.
<br><b>LAMP.</B> At enim ille quidam o&lt;peram bonum magis> expetit
quam argentum.
<br><b>HAL.</B> At pol illi quoidam mulieri nulla opera gratuita est.&nbsp;&nbsp;&nbsp;&nbsp;<span style="font-size: 80%;">740</SPAN>
<br><b>PHAN.</B> Commodule quaedam. tu tibi nunc prodes. confitemur
<br>cistellam habere. <b>HAL.</B> At vos Salus servassit. ubi ea nunc est?
<br><b>PHAN.</B> Salvam eccam. sed ego rem meam magnam confabulari
<br>tecum volo: sociam te mihi adopto ad meam salutem.
<br><b>HAL.</B> Quid istuc negoti est? aut quis es? <b>PHAN.</B> Ego sum
illius mater,&nbsp;&nbsp;&nbsp;&nbsp;<span style="font-size: 80%;">745</SPAN>
<br>quae haec gestitavit. <b>HAL.</B> Hicine tu ergo habitas? <b>PHAN.</B>
Hariolare.
<br>sed quaeso, ambages, mulier, mitte atque hoc age.
<br>eloquere, unde haec sunt tibi, cito, crepundia.
<br><b>HAL.</B> Mea haec erilis gestitavit filia.
<br><b>LAMP.</B> Mentiris, nam mea gestitavit, non tua.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">750</SPAN>
<br><b>PHAN.</B> Ne obloquere. <b>LAMP.</B> Taceo. <b>PHAN.</B> Mulier,
perge dicere.
<br>ubi ea est, quae gestitavit? <b>HAL.</B> Hic in proximo.
<br><b>PHAN. </B>Istic quidem edepol mei viri habitat gener.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">753a</SPAN>
<br><b>PHAN.</B> Ne obloquere rusus. perge porro dicere.&nbsp;&nbsp;&nbsp;&nbsp;<span style="font-size: 80%;">753b</SPAN>
<br>quot annos nata dicitur? <b>HAL.</B> Septemdecim.&nbsp;&nbsp;&nbsp;&nbsp;<span style="font-size: 80%;">755</SPAN>
<br><b>PHAN.</B> Mea est. <b>LAMP.</B> East: u&lt;t numer>us annorum attulit.
<br><b>HAL.</B> Quid qua &lt;tibi causa haec dixi?> iam quaero meam.
<br><b>LAMP.</B> At po&lt;l ego> sunt, quaero tertiam.
<br><b>PHAN.</B> Quod quaeritabam, filiam inveni meam.
<br><b>HAL.</B> Aequom est &lt;reponi> per fidem quod creditum est,&nbsp;&nbsp;&nbsp;&nbsp;<span style="font-size: 80%;">760</SPAN>
<br>ne bene merenti sit malo benignitas.
<br>nostra haec alumna est, tua profecto filia:
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;***&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">762a</SPAN>
<br>et redditura est tuam tibi, et ea gratia&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">762b</SPAN>
<br>domo profecta est. ceterum ex ipsa, obsecro,&nbsp;&nbsp;&nbsp;&nbsp;<span style="font-size: 80%;">762c</SPAN>
<br>exquaeritote: ego serva sum. <b>PHAN.</B> Aequom postulas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">765</SPAN>
<br><b>HAL.</B> Illius ego istanc esse malo gratiam.
<br>sed istanc cistellam te opsecro ut reddas mihi.
<br><b>PHAN.</B> Quid fit, Lampadio? <b>LAMP.</B> Quod tuom est teneas
tuom.
<br><b>PHAN.</B> At me huius miseret. <b>LAMP.</B> Sic faciundum censeo:
<br>da isti cistellam et intro abi cum istac semul.&nbsp;&nbsp;&nbsp;&nbsp;<span style="font-size: 80%;">770</SPAN>
<br><b>PHAN.</B> Tibi auscultabo. tene tu cistellam tibi,
<br>abeamus intro. sed quid &lt;est&GT; nomen tuae
<br>dominae? <b>HAL.</B> Melaenis. <b>PHAN.</B> I prae, iam ego te sequar.
</p>

<p class=shortborder></p>

<p>
<b>ACTVS V</B>
</p>

<p>
<b>V.i</B>
<br><b>DEMIPHO</B> Quid hoc negoti est, quod omnes homines fabulantur per
vias
<br>mihi esse filiam inventam? et Lampadionem me in foro&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">775</SPAN>
<br>quaesivisse aiunt. <b>LAMP.</B> Ere, unde is? <b>DEM.</B> Ex senatu.
<b>LAMP.</B>
Gaudeo
<br>tibi mea opera liberorum esse amplius. <b>DEM.</B> Enim non placet.
<br>nil moror aliena mi opera fieri pluris liberos.
<br>sed quid istuc est? <b>LAMP.</B> Propera ire intro huc ad adfinem tuom,
<br>filiam tuam iam cognosces intus. ibidem uxor tua est.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">780</SPAN>
<br>abi cito. <b>DEM.</B> Praevorti hoc certumst rebus aliis omnibus.
</p>

<p>
<b>CATERVA</B>
<br>Ne exspectetis, spectatores, dum illi huc ad vos exeant:
<br>nemo exibit, omnes intus conficient negotium.
<br>ubi id erit factum, ornamenta ponent; postidea loci
<br>qui deliquit vapulabit, qui non deliquit bibet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">785</SPAN>
<br>nunc quod ad vos, spectatores, relicuom relinquitur,
<br>more maiorum date plausum postrema in comoedia.
</p>

<div class="footer">
	<p>
		<a href="/plautus.html">Plautus</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</BODY>
</HTML>