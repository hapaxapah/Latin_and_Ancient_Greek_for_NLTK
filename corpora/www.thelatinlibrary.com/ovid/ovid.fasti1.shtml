<html>
	<head>
		<title>
			Ovid: Fasti I
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>P. OVIDI NASONIS FASTORVM LIBER PRIMVS
</p>

<P class=border></P>

<P>
Tempora cum causis Latium digesta per annum<BR>
&nbsp;&nbsp;&nbsp;&nbsp;&nbsp;lapsaque sub terras ortaque signa canam.<BR>
excipe pacato, Caesar Germanice, voltu<BR>
&nbsp;&nbsp;&nbsp;&nbsp;&nbsp;hoc opus et timidae derige navis iter,<BR>
officioque, levem non aversatus honorem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>5</FONT><BR>
&nbsp;&nbsp;&nbsp;&nbsp;&nbsp;en tibi devoto numine dexter ades.<BR>
sacra recognosces annalibus eruta priscis<BR>
&nbsp;&nbsp;&nbsp;&nbsp;&nbsp;et quo sit merito quaeque notata dies.<BR>
invenies illic et festa domestica vobis;<BR>
&nbsp;&nbsp;&nbsp;&nbsp;&nbsp;saepe tibi pater est, saepe legendus avus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>10</FONT><BR>
quaeque ferunt illi, pictos signantia fastos,<BR>
&nbsp;&nbsp;&nbsp;&nbsp;&nbsp;tu quoque cum Druso praemia fratre feres.<BR>
Caesaris arma canant alii: nos Caesaris aras<BR>
&nbsp;&nbsp;&nbsp;&nbsp;&nbsp;et quoscumque sacris addidit ille dies.<BR>
adnue conanti per laudes ire tuorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>15</FONT><BR>
&nbsp;&nbsp;&nbsp;&nbsp;&nbsp;deque meo pavidos excute corde metus.<BR>
da mihi te placidum, dederis in carmina vires:<BR>
&nbsp;&nbsp;&nbsp;&nbsp;&nbsp;ingenium voltu statque caditque tuo.<BR>
pagina iudicium docti subitura movetur<BR>
&nbsp;&nbsp;&nbsp;&nbsp;&nbsp;principis, ut Clario missa legenda deo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>20</FONT><BR>
quae sit enim culti facundia sensimus oris,<BR>
&nbsp;&nbsp;&nbsp;&nbsp;&nbsp;civica pro trepidis cum tulit arma reis.<BR>
scimus et, ad nostras cum se tulit impetus artes,<BR>
&nbsp;&nbsp;&nbsp;&nbsp;&nbsp;ingenii currant flumina quanta tui.<BR>
si licet et fas est, vates rege vatis habenas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>25</FONT><BR>
&nbsp;&nbsp;&nbsp;&nbsp;&nbsp;auspice te felix totus ut annus eat.<BR>
Tempora digereret cum conditor Urbis, in anno<BR>
&nbsp;&nbsp;&nbsp;&nbsp;&nbsp;constituit menses quinque bis esse suo.<BR>
scilicet arma magis quam sidera, Romule, noras,<BR>
&nbsp;&nbsp;&nbsp;&nbsp;&nbsp;curaque finitimos vincere maior erat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>30</FONT><BR>
est tamen et ratio, Caesar, quae moverit illum,<BR>
&nbsp;&nbsp;&nbsp;&nbsp;&nbsp;erroremque suum quo tueatur habet.<BR>
quod satis est, utero matris dum prodeat infans,<BR>
&nbsp;&nbsp;&nbsp;&nbsp;&nbsp;hoc anno statuit temporis esse satis;<BR>
per totidem menses a funere coniugis uxor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>35</FONT><BR>
&nbsp;&nbsp;&nbsp;&nbsp;&nbsp;sustinet in vidua tristia signa domo.<BR>
haec igitur vidit trabeati cura Quirini,<BR>
&nbsp;&nbsp;&nbsp;&nbsp;&nbsp;cum rudibus populis annua iura daret.<BR>
Martis erat primus mensis, Venerisque secundus;<BR>
&nbsp;&nbsp;&nbsp;&nbsp;&nbsp;haec generis princeps, ipsius ille pater:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>40</FONT><BR>
tertius a senibus, iuvenum de nomine quartus,<BR>
&nbsp;&nbsp;&nbsp;&nbsp;&nbsp;quae sequitur, numero turba notata fuit.<BR>
at Numa nec Ianum nec avitas praeterit umbras,<BR>
&nbsp;&nbsp;&nbsp;&nbsp;&nbsp;mensibus antiquis praeposuitque duos.<BR>
Ne tamen ignores variorum iura dierum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>45</FONT><BR>
&nbsp;&nbsp;&nbsp;&nbsp;&nbsp;non habet officii Lucifer omnis idem.<BR>
ille nefastus erit, per quem tria verba silentur:<BR>
&nbsp;&nbsp;&nbsp;&nbsp;&nbsp;fastus erit, per quem lege licebit agi.<BR>
nec toto perstare die sua iura putaris:<BR>
&nbsp;&nbsp;&nbsp;&nbsp;&nbsp;qui iam fastus erit, mane nefastus erat;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>50</FONT><BR>
nam simul exta deo data sunt, licet omnia fari,<BR>
&nbsp;&nbsp;&nbsp;&nbsp;&nbsp;verbaque honoratus libera praetor habet.<BR>
est quoque, quo populum ius est includere saeptis;<BR>
&nbsp;&nbsp;&nbsp;&nbsp;&nbsp;est quoque, qui nono semper ab orbe redit.<BR>
vindicat Ausonias Iunonis cura Kalendas;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>55</FONT><BR>
&nbsp;&nbsp;&nbsp;&nbsp;&nbsp;Idibus alba Iovi grandior agna cadit;<BR>
Nonarum tutela deo caret. omnibus istis<BR>
&nbsp;&nbsp;&nbsp;&nbsp;&nbsp;(ne fallare cave) proximus ater erit.<BR>
omen ab eventu est: illis nam Roma diebus<BR>
&nbsp;&nbsp;&nbsp;&nbsp;&nbsp;damna sub averso tristia Marte tulit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 60</FONT><BR>
haec mihi dicta semel, totis haerentia fastis,<BR>
&nbsp;&nbsp;&nbsp;&nbsp;&nbsp;ne seriem rerum scindere cogar, erunt.
</P>

<P>

<B>1. A K : IAN : F</B>

</P>

<P>

Ecce tibi faustum, Germanice, nuntiat annum<BR>
&nbsp;&nbsp;&nbsp;&nbsp;&nbsp;inque meo primum carmine Ianus adest.<BR>
Iane biceps, anni tacite labentis origo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>65</FONT><BR>
&nbsp;&nbsp;&nbsp;&nbsp;&nbsp;solus de superis qui tua terga vides,<BR>
dexter ades ducibus, quorum secura labore<BR>
&nbsp;&nbsp;&nbsp;&nbsp;&nbsp;otia terra ferax, otia pontus habet:<BR>
dexter ades patribusque tuis populoque Quirini,<BR>
&nbsp;&nbsp;&nbsp;&nbsp;&nbsp;et resera nutu candida templa tuo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>70</FONT><BR>
prospera lux oritur: linguis animisque favete;<BR>
&nbsp;&nbsp;&nbsp;&nbsp;&nbsp;nunc dicenda bona sunt bona verba die.<BR>
lite vacent aures, insanaque protinus absint<BR>
&nbsp;&nbsp;&nbsp;&nbsp;&nbsp;iurgia: differ opus, livida turba, tuum.<BR>
cernis odoratis ut luceat ignibus aether,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>75</FONT><BR>
&nbsp;&nbsp;&nbsp;&nbsp;&nbsp;et sonet accensis spica Cilissa focis?<BR>
flamma nitore suo templorum verberat aurum,<BR>
&nbsp;&nbsp;&nbsp;&nbsp;&nbsp;et tremulum summa spargit in aede iubar.<BR>
vestibus intactis Tarpeias itur in arces,<BR>
&nbsp;&nbsp;&nbsp;&nbsp;&nbsp;et populus festo concolor ipse suo est,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>80</FONT><BR>
iamque novi praeeunt fasces, nova purpura fulget,<BR>
&nbsp;&nbsp;&nbsp;&nbsp;&nbsp;et nova conspicuum pondera sentit ebur.<BR>
colla rudes operum praebent ferienda iuvenci,<BR>
&nbsp;&nbsp;&nbsp;&nbsp;&nbsp;quos aluit campis herba Falisca suis.<BR>
Iuppiter arce sua totum cum spectet in orbem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>85</FONT><BR>
&nbsp;&nbsp;&nbsp;&nbsp;&nbsp;nil nisi Romanum quod tueatur habet.<BR>
salve, laeta dies, meliorque revertere semper,<BR>
&nbsp;&nbsp;&nbsp;&nbsp;&nbsp;a populo rerum digna potente coli.<BR>
Quem tamen esse deum te dicam, Iane biformis?<BR>
&nbsp;&nbsp;&nbsp;&nbsp;&nbsp;nam tibi par nullum Graecia numen habet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>90</FONT><BR>
ede simul causam, cur de caelestibus unus<BR>
&nbsp;&nbsp;&nbsp;&nbsp;&nbsp;sitque quod a tergo sitque quod ante vides.<BR>
haec ego cum sumptis agitarem mente tabellis,<BR>
&nbsp;&nbsp;&nbsp;&nbsp;&nbsp;lucidior visa est quam fuit ante domus.<BR>
tum sacer ancipiti mirandus imagine Ianus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>95</FONT><BR>
&nbsp;&nbsp;&nbsp;&nbsp;&nbsp;bina repens oculis obtulit ora meis.<BR>
extimui sensique metu riguisse capillos,<BR>
&nbsp;&nbsp;&nbsp;&nbsp;&nbsp;et gelidum subito frigore pectus erat.<BR>
ille tenens baculum dextra clavemque sinistra<BR>
&nbsp;&nbsp;&nbsp;&nbsp;&nbsp;edidit hos nobis ore priore sonos:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>100</FONT><BR>
'disce metu posito, vates operose dierum,<BR>
&nbsp;&nbsp;&nbsp;&nbsp;&nbsp;quod petis, et voces percipe mente meas.<BR>
me Chaos antiqui (nam sum res prisca) vocabant:<BR>
&nbsp;&nbsp;&nbsp;&nbsp;&nbsp;aspice quam longi temporis acta canam.<BR>
lucidus hic aer et quae tria corpora restant,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>105</FONT><BR>
&nbsp;&nbsp;&nbsp;&nbsp;&nbsp;ignis, aquae, tellus, unus acervus erat.<BR>
ut semel haec rerum secessit lite suarum<BR>
&nbsp;&nbsp;&nbsp;&nbsp;&nbsp;inque novas abiit massa soluta domos,<BR>
flamma petit altum, propior locus aera cepit,<BR>
&nbsp;&nbsp;&nbsp;&nbsp;&nbsp;sederunt medio terra fretumque solo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>110</FONT><BR>
tunc ego, qui fueram globus et sine imagine moles,<BR>
&nbsp;&nbsp;&nbsp;&nbsp;&nbsp;in faciem redii dignaque membra deo.<BR>
nunc quoque, confusae quondam nota parva figurae,<BR>
&nbsp;&nbsp;&nbsp;&nbsp;&nbsp;ante quod est in me postque videtur idem.<BR>
accipe quaesitae quae causa sit altera formae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>115</FONT><BR>
&nbsp;&nbsp;&nbsp;&nbsp;&nbsp;hanc simul ut noris officiumque meum.<BR>
quicquid ubique vides, caelum, mare, nubila, terras,<BR>
&nbsp;&nbsp;&nbsp;&nbsp;&nbsp;omnia sunt nostra clausa patentque manu.<BR>
me penes est unum vasti custodia mundi,<BR>
&nbsp;&nbsp;&nbsp;&nbsp;&nbsp;et ius vertendi cardinis omne meum est.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>120</FONT><BR>
cum libuit Pacem placidis emittere tectis,<BR>
&nbsp;&nbsp;&nbsp;&nbsp;&nbsp;libera perpetuas ambulat illa vias:<BR>
sanguine letifero totus miscebitur orbis,<BR>
&nbsp;&nbsp;&nbsp;&nbsp;&nbsp;ni teneant rigidae condita Bella serae.<BR>
praesideo foribus caeli cum mitibus Horis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>125</FONT><BR>
&nbsp;&nbsp;&nbsp;&nbsp;&nbsp;(it, redit officio Iuppiter ipse meo):<BR>
inde vocor Ianus; cui cum Ceriale sacerdos<BR>
&nbsp;&nbsp;&nbsp;&nbsp;&nbsp;imponit libum farraque mixta sale,<BR>
nomina ridebis: modo namque Patulcius idem<BR>
&nbsp;&nbsp;&nbsp;&nbsp;&nbsp;et modo sacrifico Clusius ore vocor.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>130</FONT><BR>
scilicet alterno voluit rudis illa vetustas<BR>
&nbsp;&nbsp;&nbsp;&nbsp;&nbsp;nomine diversas significare vices.<BR>
vis mea narrata est; causam nunc disce figurae:<BR>
&nbsp;&nbsp;&nbsp;&nbsp;&nbsp;iam tamen hanc aliqua tu quoque parte vides.<BR>
omnis habet geminas, hinc atque hinc, ianua frontes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>135</FONT><BR>
&nbsp;&nbsp;&nbsp;&nbsp;&nbsp;e quibus haec populum spectat, at illa Larem,<BR>
utque sedens primi vester prope limina tecti<BR>
&nbsp;&nbsp;&nbsp;&nbsp;&nbsp;ianitor egressus introitusque videt,<BR>
sic ego perspicio caelestis ianitor aulae<BR>
&nbsp;&nbsp;&nbsp;&nbsp;&nbsp;Eoas partes Hesperiasque simul.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>140</FONT><BR>
ora vides Hecates in tres vertentia partes,<BR>
&nbsp;&nbsp;&nbsp;&nbsp;&nbsp;servet ut in ternas compita secta vias:<BR>
et mihi, ne flexu cervicis tempora perdam,<BR>
&nbsp;&nbsp;&nbsp;&nbsp;&nbsp;cernere non moto corpore bina licet.'<BR>
dixerat: et voltu, si plura requirere vellem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>145</FONT><BR>
&nbsp;&nbsp;&nbsp;&nbsp;&nbsp;difficilem mihi se non fore pactus erat.<BR>
sumpsi animum, gratesque deo non territus egi,<BR>
&nbsp;&nbsp;&nbsp;&nbsp;&nbsp;verbaque sum spectans plura locutus humum:<BR>
'dic, age, frigoribus quare novus incipit annus,<BR>
&nbsp;&nbsp;&nbsp;&nbsp;&nbsp;qui melius per ver incipiendus erat?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>150</FONT><BR>
omnia tunc florent, tunc est nova temporis aetas,<BR>
&nbsp;&nbsp;&nbsp;&nbsp;&nbsp;et nova de gravido palmite gemma tumet,<BR>
et modo formatis operitur frondibus arbor,<BR>
&nbsp;&nbsp;&nbsp;&nbsp;&nbsp;prodit et in summum seminis herba solum,<BR>
et tepidum volucres concentibus aera mulcent,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>155</FONT><BR>
&nbsp;&nbsp;&nbsp;&nbsp;&nbsp;ludit et in pratis luxuriatque pecus.<BR>
tum blandi soles, ignotaque prodit hirundo<BR>
&nbsp;&nbsp;&nbsp;&nbsp;&nbsp;et luteum celsa sub trabe figit opus:<BR>
tum patitur cultus ager et renovatur aratro.<BR>
&nbsp;&nbsp;&nbsp;&nbsp;&nbsp;haec anni novitas iure vocanda fuit.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>160</FONT><BR>
quaesieram multis; non multis ille moratus<BR>
&nbsp;&nbsp;&nbsp;&nbsp;&nbsp;contulit in versus sic sua verba duos:<BR>
'bruma novi prima est veterisque novissima solis:<BR>
&nbsp;&nbsp;&nbsp;&nbsp;&nbsp;principium capiunt Phoebus et annus idem.'<BR>
post ea mirabar cur non sine litibus esset&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>165</FONT><BR>
&nbsp;&nbsp;&nbsp;&nbsp;&nbsp;prima dies. 'causam percipe' Ianus ait.<BR>
'tempora commisi nascentia rebus agendis,<BR>
&nbsp;&nbsp;&nbsp;&nbsp;&nbsp;totus ab auspicio ne foret annus iners.<BR>
quisque suas artes ob idem delibat agendo,<BR>
&nbsp;&nbsp;&nbsp;&nbsp;&nbsp;nec plus quam solitum testificatur opus.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>170</FONT><BR>
mox ego, 'cur, quamvis aliorum numina placem,<BR>
&nbsp;&nbsp;&nbsp;&nbsp;&nbsp;Iane, tibi primum tura merumque fero?'<BR>
'ut possis aditum per me, qui limina servo,<BR>
&nbsp;&nbsp;&nbsp;&nbsp;&nbsp;ad quoscumque voles' inquit 'habere deos.'<BR>
'at cur laeta tuis dicuntur verba Kalendis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>175</FONT><BR>
&nbsp;&nbsp;&nbsp;&nbsp;&nbsp;et damus alternas accipimusque preces?'<BR>
tum deus incumbens baculo, quod dextra gerebat,<BR>
&nbsp;&nbsp;&nbsp;&nbsp;&nbsp;'omina principiis' inquit 'inesse solent.<BR>
ad primam vocem timidas advertitis aures,<BR>
&nbsp;&nbsp;&nbsp;&nbsp;&nbsp;et visam primum consulit augur avem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>180</FONT><BR>
templa patent auresque deum, nec lingua caducas<BR>
&nbsp;&nbsp;&nbsp;&nbsp;&nbsp;concipit ulla preces, dictaque pondus habent.'<BR>
desierat Ianus. nec longa silentia feci,<BR>
&nbsp;&nbsp;&nbsp;&nbsp;&nbsp;sed tetigi verbis ultima verba meis:<BR>
'quid volt palma sibi rugosaque carica' dixi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>185</FONT><BR>
&nbsp;&nbsp;&nbsp;&nbsp;&nbsp;'et data sub niveo candida mella cado?'<BR>
'omen' ait 'causa est, ut res sapor ille sequatur<BR>
&nbsp;&nbsp;&nbsp;&nbsp;&nbsp;et peragat coeptum dulcis ut annus iter.'<BR>
'dulcia cur dentur video: stipis adice causam,<BR>
&nbsp;&nbsp;&nbsp;&nbsp;&nbsp;pars mihi de festo ne labet ulla tuo.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>190</FONT><BR>
risit, et 'o quam te fallunt tua saecula' dixit,<BR>
&nbsp;&nbsp;&nbsp;&nbsp;&nbsp;'qui stipe mel sumpta dulcius esse putas!<BR>
vix ego Saturno quemquam regnante videbam<BR>
&nbsp;&nbsp;&nbsp;&nbsp;&nbsp;cuius non animo dulcia lucra forent.<BR>
tempore crevit amor, qui nunc est summus, habendi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>195</FONT><BR>
&nbsp;&nbsp;&nbsp;&nbsp;&nbsp;vix ultra quo iam progrediatur habet.<BR>
pluris opes nunc sunt quam prisci temporis annis,<BR>
&nbsp;&nbsp;&nbsp;&nbsp;&nbsp;dum populus pauper, dum nova Roma fuit,<BR>
dum casa Martigenam capiebat parva Quirinum,<BR>
&nbsp;&nbsp;&nbsp;&nbsp;&nbsp;et dabat exiguum fluminis ulva torum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>200</FONT><BR>
Iuppiter angusta vix totus stabat in aede,<BR>
&nbsp;&nbsp;&nbsp;&nbsp;&nbsp;inque Iovis dextra fictile fulmen erat.<BR>
frondibus ornabant quae nunc Capitolia gemmis,<BR>
&nbsp;&nbsp;&nbsp;&nbsp;&nbsp;pascebatque suas ipse senator oves:<BR>
nec pudor in stipula placidam cepisse quietem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>205</FONT><BR>
&nbsp;&nbsp;&nbsp;&nbsp;&nbsp;et fenum capiti subposuisse fuit.<BR>
iura dabat populis posito modo praetor aratro,<BR>
&nbsp;&nbsp;&nbsp;&nbsp;&nbsp;et levis argenti lammina crimen erat.<BR>
at postquam fortuna loci caput extulit huius<BR>
&nbsp;&nbsp;&nbsp;&nbsp;&nbsp;et tetigit summo vertice Roma deos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>210</FONT><BR>
creverunt et opes et opum furiosa cupido,<BR>
&nbsp;&nbsp;&nbsp;&nbsp;&nbsp;et, cum possideant plurima, plura petunt.<BR>
quaerere ut absumant, absumpta requirere certant,<BR>
&nbsp;&nbsp;&nbsp;&nbsp;&nbsp;atque ipsae vitiis sunt alimenta vices:<BR>
sic quibus intumuit suffusa venter ab unda,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>215</FONT><BR>
&nbsp;&nbsp;&nbsp;&nbsp;&nbsp;quo plus sunt potae, plus sitiuntur aquae.<BR>
in pretio pretium nunc est: dat census honores,<BR>
&nbsp;&nbsp;&nbsp;&nbsp;&nbsp;census amicitias; pauper ubique iacet.<BR>
tu tamen auspicium si sit stipis utile quaeris,<BR>
&nbsp;&nbsp;&nbsp;&nbsp;&nbsp;curque iuvent nostras aera vetusta manus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 220</FONT><BR>
aera dabant olim: melius nunc omen in auro est,<BR>
&nbsp;&nbsp;&nbsp;&nbsp;&nbsp;victaque concessit prisca moneta novae.<BR>
nos quoque templa iuvant, quamvis antiqua probemus,<BR>
&nbsp;&nbsp;&nbsp;&nbsp;&nbsp;aurea: maiestas convenit ipsa deo.<BR>
laudamus veteres, sed nostris utimur annis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>225</FONT><BR>
&nbsp;&nbsp;&nbsp;&nbsp;&nbsp;mos tamen est aeque dignus uterque coli.'<BR>
finierat monitus. placidis ita rursus, ut ante,<BR>
&nbsp;&nbsp;&nbsp;&nbsp;&nbsp;clavigerum verbis adloquor ipse deum:<BR>
'multa quidem didici: sed cur navalis in aere<BR>
&nbsp;&nbsp;&nbsp;&nbsp;&nbsp;altera signata est, altera forma biceps?'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>230</FONT><BR>
'noscere me duplici posses ut imagine' dixit,<BR>
&nbsp;&nbsp;&nbsp;&nbsp;&nbsp;'ni vetus ipsa dies extenuasset opus.<BR>
causa ratis superest: Tuscum rate venit ad amnem<BR>
&nbsp;&nbsp;&nbsp;&nbsp;&nbsp;ante pererrato falcifer orbe deus.<BR>
hac ego Saturnum memini tellure receptum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>235</FONT><BR>
&nbsp;&nbsp;&nbsp;&nbsp;&nbsp;(caelitibus regnis a Iove pulsus erat).<BR>
inde diu genti mansit Saturnia nomen;<BR>
&nbsp;&nbsp;&nbsp;&nbsp;&nbsp;dicta quoque est Latium terra latente deo.<BR>
at bona posteritas puppem formavit in aere,<BR>
&nbsp;&nbsp;&nbsp;&nbsp;&nbsp;hospitis adventum testificata dei.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>240</FONT><BR>
ipse solum colui, cuius placidissima laevum<BR>
&nbsp;&nbsp;&nbsp;&nbsp;&nbsp;radit harenosi Thybridis unda latus.<BR>
hic, ubi nunc Roma est, incaedua silva virebat,<BR>
&nbsp;&nbsp;&nbsp;&nbsp;&nbsp;tantaque res paucis pascua bubus erat.<BR>
arx mea collis erat, quem volgo nomine nostro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>245</FONT><BR>
&nbsp;&nbsp;&nbsp;&nbsp;&nbsp;nuncupat haec aetas Ianiculumque vocat.<BR>
tunc ego regnabam, patiens cum terra deorum<BR>
&nbsp;&nbsp;&nbsp;&nbsp;&nbsp;esset, et humanis numina mixta locis.<BR>
nondum Iustitiam facinus mortale fugarat<BR>
&nbsp;&nbsp;&nbsp;&nbsp;&nbsp;(ultima de superis illa reliquit humum),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 250</FONT><BR>
proque metu populum sine vi pudor ipse regebat;<BR>
&nbsp;&nbsp;&nbsp;&nbsp;&nbsp;nullus erat iustis reddere iura labor.<BR>
nil mihi cum bello: pacem postesque tuebar,<BR>
&nbsp;&nbsp;&nbsp;&nbsp;&nbsp;et', clavem ostendens, 'haec' ait 'arma gero.'<BR>
presserat ora deus. tunc sic ego nostra resolvi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>255</FONT><BR>
&nbsp;&nbsp;&nbsp;&nbsp;&nbsp;voce mea voces eliciente dei:<BR>
'cum tot sint iani, cur stas sacratus in uno,<BR>
&nbsp;&nbsp;&nbsp;&nbsp;&nbsp;hic ubi iuncta foris templa duobus habes?'<BR>
ille, manu mulcens propexam ad pectora barbam,<BR>
&nbsp;&nbsp;&nbsp;&nbsp;&nbsp;protinus Oebalii rettulit arma Tati,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>260</FONT><BR>
utque levis custos, armillis capta, Sabinos<BR>
&nbsp;&nbsp;&nbsp;&nbsp;&nbsp;ad summae tacitos duxerit arcis iter.<BR>
'inde, velut nunc est, per quem descenditis', inquit<BR>
&nbsp;&nbsp;&nbsp;&nbsp;&nbsp;'arduus in valles per fora clivus erat.<BR>
et iam contigerat portam, Saturnia cuius&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>265</FONT><BR>
&nbsp;&nbsp;&nbsp;&nbsp;&nbsp;dempserat oppositas invidiosa seras;<BR>
cum tanto veritus committere numine pugnam,<BR>
&nbsp;&nbsp;&nbsp;&nbsp;&nbsp;ipse meae movi callidus artis opus,<BR>
oraque, qua pollens ope sum, fontana reclusi,<BR>
&nbsp;&nbsp;&nbsp;&nbsp;&nbsp;sumque repentinas eiaculatus aquas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>270</FONT><BR>
ante tamen madidis subieci sulpura venis,<BR>
&nbsp;&nbsp;&nbsp;&nbsp;&nbsp;clauderet ut Tatio fervidus umor iter.<BR>
cuius ut utilitas pulsis percepta Sabinis,<BR>
&nbsp;&nbsp;&nbsp;&nbsp;&nbsp;quae fuerat, tuto reddita forma loco est;<BR>
ara mihi posita est parvo coniuncta sacello:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>275</FONT><BR>
&nbsp;&nbsp;&nbsp;&nbsp;&nbsp;haec adolet flammis cum strue farra suis.'<BR>
'at cur pace lates, motisque recluderis armis?'<BR>
&nbsp;&nbsp;&nbsp;&nbsp;&nbsp;nec mora, quaesiti reddita causa mihi est:<BR>
'ut populo reditus pateant ad bella profecto,<BR>
&nbsp;&nbsp;&nbsp;&nbsp;&nbsp;tota patet dempta ianua nostra sera.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>280</FONT><BR>
pace fores obdo, ne qua discedere possit;<BR>
&nbsp;&nbsp;&nbsp;&nbsp;&nbsp;Caesareoque diu numine clausus ero.'<BR>
dixit, et attollens oculos diversa videntes<BR>
&nbsp;&nbsp;&nbsp;&nbsp;&nbsp;aspexit toto quicquid in orbe fuit:<BR>
pax erat, et vestri, Germanice, causa triumphi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>285</FONT><BR>
&nbsp;&nbsp;&nbsp;&nbsp;&nbsp;tradiderat famulas iam tibi Rhenus aquas.<BR>
Iane, fac aeternos pacem pacisque ministros,<BR>
&nbsp;&nbsp;&nbsp;&nbsp;&nbsp;neve suum praesta deserat auctor opus.<BR>
Quod tamen ex ipsis licuit mihi discere fastis,<BR>
&nbsp;&nbsp;&nbsp;&nbsp;&nbsp;sacravere patres hac duo templa die.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>290</FONT><BR>
accepit Phoebo nymphaque Coronide natum<BR>
&nbsp;&nbsp;&nbsp;&nbsp;&nbsp;insula, dividua quam premit amnis aqua.<BR>
Iuppiter in parte est: cepit locus unus utrumque<BR>
&nbsp;&nbsp;&nbsp;&nbsp;&nbsp;iunctaque sunt magno templa nepotis avo. 
</P>

<P>

<B>(2. B F) 3. C C (4. D C)</B>

</P>

<P>

Quid vetat et stellas, ut quaeque oriturque caditque,<BR>
&nbsp;&nbsp;&nbsp;&nbsp;&nbsp;dicere? promissi pars sit et ista mei.<BR>
felices animae, quibus haec cognoscere primis<BR>
&nbsp;&nbsp;&nbsp;&nbsp;&nbsp;inque domos superas scandere cura fuit!<BR>
credibile est illos pariter vitiisque locisque<BR>
&nbsp;&nbsp;&nbsp;&nbsp;&nbsp;altius humanis exseruisse caput.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>300</FONT><BR>
non Venus et vinum sublimia pectora fregit<BR>
&nbsp;&nbsp;&nbsp;&nbsp;&nbsp;officiumque fori militiaeve labor;<BR>
nec levis ambitio perfusaque gloria fuco<BR>
&nbsp;&nbsp;&nbsp;&nbsp;&nbsp;magnarumque fames sollicitavit opum.<BR>
admovere oculis distantia sidera mentis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>305</FONT><BR>
&nbsp;&nbsp;&nbsp;&nbsp;&nbsp;aetheraque ingenio subposuere suo.<BR>
sic petitur caelum, non ut ferat Ossan Olympus<BR>
&nbsp;&nbsp;&nbsp;&nbsp;&nbsp;summaque Peliacus sidera tangat apex.<BR>
nos quoque sub ducibus caelum metabimur illis,<BR>
&nbsp;&nbsp;&nbsp;&nbsp;&nbsp;ponemusque suos ad vaga signa dies.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>310</FONT><BR>
Ergo ubi nox aderit venturis tertia Nonis,<BR>
&nbsp;&nbsp;&nbsp;&nbsp;&nbsp;sparsaque caelesti rore madebit humus,<BR>
octipedis frustra quaerentur bracchia Cancri:<BR>
&nbsp;&nbsp;&nbsp;&nbsp;&nbsp;praeceps occiduas ille subibit aquas. 
</P>

<P>

<B>5. E NON : F</B>

</P>

<P>

Institerint Nonae, missi tibi nubibus atris<BR>
&nbsp;&nbsp;&nbsp;&nbsp;&nbsp;signa dabunt imbres exoriente Lyra. 
</P>

<P>

<B>(6. F F) (7. G C) (8. H C) 9. A AGON : (? NP)</B>

</P>

<P>

Quattuor adde dies ductos ex ordine Nonis,<BR>
&nbsp;&nbsp;&nbsp;&nbsp;&nbsp;Ianus Agonali luce piandus erit.<BR>
nominis esse potest succinctus causa minister,<BR>
&nbsp;&nbsp;&nbsp;&nbsp;&nbsp;hostia caelitibus quo feriente cadit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>320</FONT><BR>
qui calido strictos tincturus sanguine cultros<BR>
&nbsp;&nbsp;&nbsp;&nbsp;&nbsp;semper agatne rogat nec nisi iussus agit.<BR>
pars, quia non veniant pecudes, sed agantur, ab actu<BR>
&nbsp;&nbsp;&nbsp;&nbsp;&nbsp;nomen Agonalem credit habere diem.<BR>
pars putat hoc festum priscis Agnalia dictum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>325</FONT><BR>
&nbsp;&nbsp;&nbsp;&nbsp;&nbsp;una sit ut proprio littera dempta loco.<BR>
an, quia praevisos in aqua timet hostia cultros,<BR>
&nbsp;&nbsp;&nbsp;&nbsp;&nbsp;a pecoris lux est ipsa notata metu?<BR>
fas etiam fieri solitis aetate priorum<BR>
&nbsp;&nbsp;&nbsp;&nbsp;&nbsp;nomina de ludis Graeca tulisse diem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>330</FONT><BR>
et pecus antiquus dicebat agonia sermo;<BR>
&nbsp;&nbsp;&nbsp;&nbsp;&nbsp;veraque iudicio est ultima causa meo.<BR>
utque ea non certa est, ita rex placare sacrorum<BR>
&nbsp;&nbsp;&nbsp;&nbsp;&nbsp;numina lanigerae coniuge debet ovis.<BR>
victima quae dextra cecidit victrice vocatur;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>335</FONT><BR>
&nbsp;&nbsp;&nbsp;&nbsp;&nbsp;hostibus a domitis hostia nomen habet.<BR>
ante, deos homini quod conciliare valeret,<BR>
&nbsp;&nbsp;&nbsp;&nbsp;&nbsp;far erat et puri lucida mica salis.<BR>
nondum pertulerat lacrimatas cortice murras<BR>
&nbsp;&nbsp;&nbsp;&nbsp;&nbsp;acta per aequoreas hospita navis aquas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>340</FONT><BR>
tura nec Euphrates nec miserat India costum,<BR>
&nbsp;&nbsp;&nbsp;&nbsp;&nbsp;nec fuerant rubri cognita fila croci.<BR>
ara dabat fumos herbis contenta Sabinis,<BR>
&nbsp;&nbsp;&nbsp;&nbsp;&nbsp;et non exiguo laurus adusta sono;<BR>
siquis erat factis prati de flore coronis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>345</FONT><BR>
&nbsp;&nbsp;&nbsp;&nbsp;&nbsp;qui posset violas addere, dives erat.<BR>
hic, qui nunc aperit percussi viscera tauri,<BR>
&nbsp;&nbsp;&nbsp;&nbsp;&nbsp;in sacris nullum culter habebat opus.<BR>
prima Ceres avidae gavisa est sanguine porcae,<BR>
&nbsp;&nbsp;&nbsp;&nbsp;&nbsp;ulta suas merita caede nocentis opes:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>350</FONT><BR>
nam sata vere novo teneris lactentia sucis<BR>
&nbsp;&nbsp;&nbsp;&nbsp;&nbsp;eruta saetigerae comperit ore suis.<BR>
sus dederat poenas: exemplo territus huius<BR>
&nbsp;&nbsp;&nbsp;&nbsp;&nbsp;palmite debueras abstinuisse, caper.<BR>
quem spectans aliquis dentes in vite prementem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>355</FONT><BR>
&nbsp;&nbsp;&nbsp;&nbsp;&nbsp;talia non tacito dicta dolore dedit:<BR>
'rode, caper, vitem: tamen hinc, cum stabis ad aram,<BR>
&nbsp;&nbsp;&nbsp;&nbsp;&nbsp;in tua quod spargi cornua possit erit.'<BR>
verba fides sequitur: noxae tibi deditus hostis<BR>
&nbsp;&nbsp;&nbsp;&nbsp;&nbsp;spargitur adfuso cornua, Bacche, mero.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>360</FONT><BR>
culpa sui nocuit, nocuit quoque culpa capellae:<BR>
&nbsp;&nbsp;&nbsp;&nbsp;&nbsp;quid bos, quid placidae commeruistis oves?<BR>
flebat Aristaeus, quod apes cum stirpe necatas<BR>
&nbsp;&nbsp;&nbsp;&nbsp;&nbsp;viderat inceptos destituisse favos;<BR>
caerula quem genetrix aegre solata dolentem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>365</FONT><BR>
&nbsp;&nbsp;&nbsp;&nbsp;&nbsp;addidit haec dictis ultima verba suis:<BR>
'siste, puer, lacrimas: Proteus tua damna levabit<BR>
&nbsp;&nbsp;&nbsp;&nbsp;&nbsp;quoque modo repares quae periere dabit.<BR>
decipiat ne te versis tamen ille figuris,<BR>
&nbsp;&nbsp;&nbsp;&nbsp;&nbsp;impediant geminas vincula firma manus.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>370</FONT><BR>
pervenit ad vatem iuvenis, resolutaque somno<BR>
&nbsp;&nbsp;&nbsp;&nbsp;&nbsp;alligat aequorei bracchia capta senis.<BR>
ille sua faciem transformis adulterat arte;<BR>
&nbsp;&nbsp;&nbsp;&nbsp;&nbsp;mox domitus vinclis in sua membra redit,<BR>
oraque caerulea tollens rorantia barba&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>375</FONT><BR>
&nbsp;&nbsp;&nbsp;&nbsp;&nbsp;'qua' dixit 'repares arte requiris apes?<BR>
obrue mactati corpus tellure iuvenci:<BR>
&nbsp;&nbsp;&nbsp;&nbsp;&nbsp;quod petis a nobis, obrutus ille dabit.'<BR>
iussa facit pastor; fervent examina putri<BR>
&nbsp;&nbsp;&nbsp;&nbsp;&nbsp;de bove: mille animas una necata dedit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>380</FONT><BR>
poscit ovem fatum: verbenas improba carpsit,<BR>
&nbsp;&nbsp;&nbsp;&nbsp;&nbsp;quas pia dis ruris ferre solebat anus.<BR>
quid tuti superest, animam cum ponat in aris<BR>
&nbsp;&nbsp;&nbsp;&nbsp;&nbsp;lanigerumque pecus ruricolaeque boves?<BR>
placat equo Persis radiis Hyperiona cinctum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>385</FONT><BR>
&nbsp;&nbsp;&nbsp;&nbsp;&nbsp;ne detur celeri victima tarda deo.<BR>
quod semel est geminae pro virgine caesa Dianae,<BR>
&nbsp;&nbsp;&nbsp;&nbsp;&nbsp;nunc quoque pro nulla virgine cerva cadit.<BR>
exta canum vidi Triviae libare Sapaeos<BR>
&nbsp;&nbsp;&nbsp;&nbsp;&nbsp;et quicumque tuas accolit, Haeme, nives.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>390</FONT><BR>
caeditur et rigido custodi ruris asellus;<BR>
&nbsp;&nbsp;&nbsp;&nbsp;&nbsp;causa pudenda quidem, sed tamen apta deo.<BR>
festa corymbiferi celebrabas, Graecia, Bacchi,<BR>
&nbsp;&nbsp;&nbsp;&nbsp;&nbsp;tertia quae solito tempore bruma refert.<BR>
di quoque cultores in idem venere Lyaei&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>395</FONT><BR>
&nbsp;&nbsp;&nbsp;&nbsp;&nbsp;et quicumque iocis non alienus erat,<BR>
Panes et in Venerem Satyrorum prona iuventus<BR>
&nbsp;&nbsp;&nbsp;&nbsp;&nbsp;quaeque colunt amnes solaque rura deae.<BR>
venerat et senior pando Silenus asello,<BR>
&nbsp;&nbsp;&nbsp;&nbsp;&nbsp;quique ruber pavidas inguine terret aves.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>400</FONT><BR>
dulcia qui dignum nemus in convivia nacti<BR>
&nbsp;&nbsp;&nbsp;&nbsp;&nbsp;gramine vestitis accubuere toris:<BR>
vina dabat Liber, tulerat sibi quisque coronam,<BR>
&nbsp;&nbsp;&nbsp;&nbsp;&nbsp;miscendas parce rivus agebat aquas.<BR>
Naides effusis aliae sine pectinis usu,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>405</FONT><BR>
&nbsp;&nbsp;&nbsp;&nbsp;&nbsp;pars aderant positis arte manuque comis;<BR>
illa super suras tunicam collecta ministrat,<BR>
&nbsp;&nbsp;&nbsp;&nbsp;&nbsp;altera dissuto pectus aperta sinu;<BR>
exserit haec umerum, vestes trahit illa per herbas,<BR>
&nbsp;&nbsp;&nbsp;&nbsp;&nbsp;impediunt teneros vincula nulla pedes.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>410</FONT><BR>
hinc aliae Satyris incendia mitia praebent,<BR>
&nbsp;&nbsp;&nbsp;&nbsp;&nbsp;pars tibi, qui pinu tempora nexa geris:<BR>
te quoque, inexstinctae Silene libidinis, urunt:<BR>
&nbsp;&nbsp;&nbsp;&nbsp;&nbsp;nequitia est quae te non sinit esse senem.<BR>
at ruber, hortorum decus et tutela, Priapus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>415</FONT><BR>
&nbsp;&nbsp;&nbsp;&nbsp;&nbsp;omnibus ex illis Lotide captus erat:<BR>
hanc cupit, hanc optat, sola suspirat in illa,<BR>
&nbsp;&nbsp;&nbsp;&nbsp;&nbsp;signaque dat nutu sollicitatque notis.<BR>
fastus inest pulchris sequiturque superbia formam:<BR>
&nbsp;&nbsp;&nbsp;&nbsp;&nbsp;inrisum voltu despicit illa suo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>420</FONT><BR>
nox erat, et vino somnum faciente iacebant<BR>
&nbsp;&nbsp;&nbsp;&nbsp;&nbsp;corpora diversis victa sopore locis;<BR>
Lotis in herbosa sub acernis ultima ramis,<BR>
&nbsp;&nbsp;&nbsp;&nbsp;&nbsp;sicut erat lusu fessa, quievit humo.<BR>
surgit amans animamque tenens vestigia furtim&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>425</FONT><BR>
&nbsp;&nbsp;&nbsp;&nbsp;&nbsp;suspenso digitis fert taciturna gradu.<BR>
ut tetigit niveae secreta cubilia nymphae,<BR>
&nbsp;&nbsp;&nbsp;&nbsp;&nbsp;ipsa sui flatus ne sonet aura cavet;<BR>
et iam finitima corpus librabat in herba:<BR>
&nbsp;&nbsp;&nbsp;&nbsp;&nbsp;illa tamen multi plena soporis erat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>430</FONT><BR>
gaudet et a pedibus tracto velamine vota<BR>
&nbsp;&nbsp;&nbsp;&nbsp;&nbsp;ad sua felici coeperat ire via.<BR>
ecce rudens rauco Sileni vector asellus<BR>
&nbsp;&nbsp;&nbsp;&nbsp;&nbsp;intempestivos edidit ore sonos.<BR>
territa consurgit nymphe, manibusque Priapum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>435</FONT><BR>
&nbsp;&nbsp;&nbsp;&nbsp;&nbsp;reicit, et fugiens concitat omne nemus.<BR>
at deus, obscena nimium quoque parte paratus,<BR>
&nbsp;&nbsp;&nbsp;&nbsp;&nbsp;omnibus ad lunae lumina risus erat.<BR>
morte dedit poenas auctor clamoris; et haec est<BR>
&nbsp;&nbsp;&nbsp;&nbsp;&nbsp;Hellespontiaco victima grata deo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>440</FONT><BR>
intactae fueratis aves, solacia ruris,<BR>
&nbsp;&nbsp;&nbsp;&nbsp;&nbsp;adsuetum silvis innocuumque genus,<BR>
quae facitis nidos et plumis ova fovetis,<BR>
&nbsp;&nbsp;&nbsp;&nbsp;&nbsp;et facili dulces editis ore modos;<BR>
sed nihil ista iuvant, quia linguae crimen habetis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>445</FONT><BR>
&nbsp;&nbsp;&nbsp;&nbsp;&nbsp;dique putant mentes vos aperire suas.<BR>
(nec tamen hoc falsum: nam, dis ut proxima quaeque,<BR>
&nbsp;&nbsp;&nbsp;&nbsp;&nbsp;nunc pinna veras, nunc datis ore notas.)<BR>
tuta diu volucrum proles tum denique caesa est,<BR>
&nbsp;&nbsp;&nbsp;&nbsp;&nbsp;iuveruntque deos indicis exta sui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>450</FONT><BR>
ergo saepe suo coniunx abducta marito<BR>
&nbsp;&nbsp;&nbsp;&nbsp;&nbsp;uritur Idaliis alba columba focis.<BR>
nec defensa iuvant Capitolia, quo minus anser<BR>
&nbsp;&nbsp;&nbsp;&nbsp;&nbsp;det iecur in lances, Inachioti, tuas.<BR>
nocte deae Nocti cristatus caeditur ales,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>455</FONT><BR>
&nbsp;&nbsp;&nbsp;&nbsp;&nbsp;quod tepidum vigili provocet ore diem.<BR>
Interea Delphin clarum super aequora sidus<BR>
&nbsp;&nbsp;&nbsp;&nbsp;&nbsp;tollitur et patriis exserit ora vadis. 
</P>

<P>

<B>10. B EN</B>

</P>

<P>

Postera lux hiemem medio discrimine signat,<BR>
&nbsp;&nbsp;&nbsp;&nbsp;&nbsp;aequaque praeteritae quae superabit erit. 
</P>

<P>

<B>11. C CAR : NP (12. D C)</B>

</P>

<P>

Proxima prospiciet Tithono nupta relicto<BR>
&nbsp;&nbsp;&nbsp;&nbsp;&nbsp;Arcadiae sacrum pontificale deae.<BR>
te quoque lux eadem, Turni soror, aede recepit,<BR>
&nbsp;&nbsp;&nbsp;&nbsp;&nbsp;hic ubi Virginea Campus obitur aqua.<BR>
unde petam causas horum moremque sacrorum?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>465</FONT><BR>
&nbsp;&nbsp;&nbsp;&nbsp;&nbsp;deriget in medio quis mea vela freto?<BR>
ipsa mone, quae nomen habes a carmine ductum,<BR>
&nbsp;&nbsp;&nbsp;&nbsp;&nbsp;propositoque fave, ne tuus erret honor.<BR>
orta prior luna, de se si creditur ipsi,<BR>
&nbsp;&nbsp;&nbsp;&nbsp;&nbsp;a magno tellus Arcade nomen habet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>470</FONT><BR>
hinc fuit Euander, qui, quamquam clarus utroque,<BR>
&nbsp;&nbsp;&nbsp;&nbsp;&nbsp;nobilior sacrae sanguine matris erat;<BR>
quae, simul aetherios animo conceperat ignes,<BR>
&nbsp;&nbsp;&nbsp;&nbsp;&nbsp;ore dabat vero carmina plena dei.<BR>
dixerat haec nato motus instare sibique,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>475</FONT><BR>
&nbsp;&nbsp;&nbsp;&nbsp;&nbsp;multaque praeterea tempore nacta fidem.<BR>
nam iuvenis nimium vera cum matre fugatus<BR>
&nbsp;&nbsp;&nbsp;&nbsp;&nbsp;deserit Arcadiam Parrhasiumque larem.<BR>
cui genetrix flenti 'fortuna viriliter' inquit<BR>
&nbsp;&nbsp;&nbsp;&nbsp;&nbsp;'(siste, precor, lacrimas) ista ferenda tibi est.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>480</FONT><BR>
sic erat in fatis, nec te tua culpa fugavit,<BR>
&nbsp;&nbsp;&nbsp;&nbsp;&nbsp;sed deus: offenso pulsus es urbe deo.<BR>
non meriti poenam pateris, sed numinis iram:<BR>
&nbsp;&nbsp;&nbsp;&nbsp;&nbsp;est aliquid magnis crimen abesse malis.<BR>
conscia mens ut cuique sua est, ita concipit intra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>485</FONT><BR>
&nbsp;&nbsp;&nbsp;&nbsp;&nbsp;pectora pro facto spemque metumque suo.<BR>
nec tamen ut primus maere mala talia passus:<BR>
&nbsp;&nbsp;&nbsp;&nbsp;&nbsp;obruit ingentes ista procella viros.<BR>
passus idem est Tyriis qui quondam pulsus ab oris<BR>
&nbsp;&nbsp;&nbsp;&nbsp;&nbsp;Cadmus in Aonia constitit exul humo;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>490</FONT><BR>
passus idem Tydeus et idem Pagasaeus Iason,<BR>
&nbsp;&nbsp;&nbsp;&nbsp;&nbsp;et quos praeterea longa referre mora est.<BR>
omne solum forti patria est, ut piscibus aequor,<BR>
&nbsp;&nbsp;&nbsp;&nbsp;&nbsp;ut volucri vacuo quicquid in orbe patet.<BR>
nec fera tempestas toto tamen horret in anno:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>495</FONT><BR>
&nbsp;&nbsp;&nbsp;&nbsp;&nbsp;et tibi, crede mihi, tempora veris erunt.'<BR>
vocibus Euander firmata mente parentis<BR>
&nbsp;&nbsp;&nbsp;&nbsp;&nbsp;nave secat fluctus Hesperiamque tenet.<BR>
iamque ratem doctae monitu Carmentis in amnem<BR>
&nbsp;&nbsp;&nbsp;&nbsp;&nbsp;egerat et Tuscis obvius ibat aquis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>500</FONT><BR>
fluminis illa latus, cui sunt vada iuncta Tarenti,<BR>
&nbsp;&nbsp;&nbsp;&nbsp;&nbsp;aspicit et sparsas per loca sola casas;<BR>
utque erat, immissis puppem stetit ante capillis,<BR>
&nbsp;&nbsp;&nbsp;&nbsp;&nbsp;continuitque manum torva regentis iter,<BR>
et procul in dextram tendens sua bracchia ripam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>505</FONT><BR>
&nbsp;&nbsp;&nbsp;&nbsp;&nbsp;pinea non sano ter pede texta ferit,<BR>
neve daret saltum properans insistere terrae<BR>
&nbsp;&nbsp;&nbsp;&nbsp;&nbsp;vix est Euandri vixque retenta manu;<BR>
'di' que 'petitorum' dixit 'salvete locorum,<BR>
&nbsp;&nbsp;&nbsp;&nbsp;&nbsp;tuque, novos caelo terra datura deos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>510</FONT><BR>
fluminaque et fontes, quibus utitur hospita tellus,<BR>
&nbsp;&nbsp;&nbsp;&nbsp;&nbsp;et nemorum silvae Naiadumque chori,<BR>
este bonis avibus visi natoque mihique,<BR>
&nbsp;&nbsp;&nbsp;&nbsp;&nbsp;ripaque felici tacta sit ista pede.<BR>
fallor, an hi fient ingentia moenia colles,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>515</FONT><BR>
&nbsp;&nbsp;&nbsp;&nbsp;&nbsp;iuraque ab hac terra cetera terra petet?<BR>
montibus his olim totus promittitur orbis.<BR>
&nbsp;&nbsp;&nbsp;&nbsp;&nbsp;quis tantum fati credat habere locum?<BR>
et iam Dardaniae tangent haec litora pinus:<BR>
&nbsp;&nbsp;&nbsp;&nbsp;&nbsp;hic quoque causa novi femina Martis erit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>520</FONT><BR>
care nepos Palla, funesta quid induis arma?<BR>
&nbsp;&nbsp;&nbsp;&nbsp;&nbsp;indue: non humili vindice caesus eris.<BR>
victa tamen vinces eversaque, Troia, resurges:<BR>
&nbsp;&nbsp;&nbsp;&nbsp;&nbsp;obruit hostiles ista ruina domos.<BR>
urite victrices Neptunia Pergama flammae:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>525</FONT><BR>
&nbsp;&nbsp;&nbsp;&nbsp;&nbsp;num minus hic toto est altior orbe cinis?<BR>
iam pius Aeneas sacra et, sacra altera, patrem<BR>
&nbsp;&nbsp;&nbsp;&nbsp;&nbsp;adferet: Iliacos accipe, Vesta, deos.<BR>
tempus erit cum vos orbemque tuebitur idem,<BR>
&nbsp;&nbsp;&nbsp;&nbsp;&nbsp;et fient ipso sacra colente deo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 530</FONT><BR>
et penes Augustos patriae tutela manebit:<BR>
&nbsp;&nbsp;&nbsp;&nbsp;&nbsp;hanc fas imperii frena tenere domum.<BR>
inde nepos natusque dei, licet ipse recuset,<BR>
&nbsp;&nbsp;&nbsp;&nbsp;&nbsp;pondera caelesti mente paterna feret,<BR>
utque ego perpetuis olim sacrabor in aris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>535</FONT><BR>
&nbsp;&nbsp;&nbsp;&nbsp;&nbsp;sic Augusta novum Iulia numen erit.'<BR>
talibus ut dictis nostros descendit in annos,<BR>
&nbsp;&nbsp;&nbsp;&nbsp;&nbsp;substitit in medio praescia lingua sono.<BR>
puppibus egressus Latia stetit exul in herba:<BR>
&nbsp;&nbsp;&nbsp;&nbsp;&nbsp;felix, exilium cui locus ille fuit!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>540</FONT><BR>
nec mora longa fuit: stabant nova tecta, nec alter<BR>
&nbsp;&nbsp;&nbsp;&nbsp;&nbsp;montibus Ausoniis Arcade maior erat.<BR>
ecce boves illuc Erytheidas adplicat heros<BR>
&nbsp;&nbsp;&nbsp;&nbsp;&nbsp;emensus longi claviger orbis iter,<BR>
dumque huic hospitium domus est Tegeaea, vagantur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>545</FONT><BR>
&nbsp;&nbsp;&nbsp;&nbsp;&nbsp;incustoditae lata per arva boves.<BR>
mane erat: excussus somno Tirynthius actor<BR>
&nbsp;&nbsp;&nbsp;&nbsp;&nbsp;de numero tauros sentit abesse duos.<BR>
nulla videt quaerens taciti vestigia furti:<BR>
&nbsp;&nbsp;&nbsp;&nbsp;&nbsp;traxerat aversos Cacus in antra ferox,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>550</FONT><BR>
Cacus, Aventinae timor atque infamia silvae,<BR>
&nbsp;&nbsp;&nbsp;&nbsp;&nbsp;non leve finitimis hospitibusque malum.<BR>
dira viro facies, vires pro corpore, corpus<BR>
&nbsp;&nbsp;&nbsp;&nbsp;&nbsp;grande (pater monstri Mulciber huius erat),<BR>
proque domo longis spelunca recessibus ingens,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>555</FONT><BR>
&nbsp;&nbsp;&nbsp;&nbsp;&nbsp;abdita, vix ipsis invenienda feris;<BR>
ora super postes adfixaque bracchia pendent,<BR>
&nbsp;&nbsp;&nbsp;&nbsp;&nbsp;squalidaque humanis ossibus albet humus.<BR>
servata male parte boum Iove natus abibat:<BR>
&nbsp;&nbsp;&nbsp;&nbsp;&nbsp;mugitum rauco furta dedere sono.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>560</FONT><BR>
'accipio revocamen' ait, vocemque secutus<BR>
&nbsp;&nbsp;&nbsp;&nbsp;&nbsp;impia per silvas ultor ad antra venit.<BR>
ille aditum fracti praestruxerat obice montis;<BR>
&nbsp;&nbsp;&nbsp;&nbsp;&nbsp;vix iuga movissent quinque bis illud opus.<BR>
nititur hic umeris (caelum quoque sederat illis),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>565</FONT><BR>
&nbsp;&nbsp;&nbsp;&nbsp;&nbsp;et vastum motu conlabefactat onus.<BR>
quod simul eversum est, fragor aethera terruit ipsum,<BR>
&nbsp;&nbsp;&nbsp;&nbsp;&nbsp;ictaque subsedit pondere molis humus.<BR>
prima movet Cacus conlata proelia dextra<BR>
&nbsp;&nbsp;&nbsp;&nbsp;&nbsp;remque ferox saxis stipitibusque gerit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>570</FONT><BR>
quis ubi nil agitur, patrias male fortis ad artes<BR>
&nbsp;&nbsp;&nbsp;&nbsp;&nbsp;confugit, et flammas ore sonante vomit;<BR>
quas quotiens proflat, spirare Typhoea credas<BR>
&nbsp;&nbsp;&nbsp;&nbsp;&nbsp;et rapidum Aetnaeo fulgur ab igne iaci.<BR>
occupat Alcides, adductaque clava trinodis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>575</FONT><BR>
&nbsp;&nbsp;&nbsp;&nbsp;&nbsp;ter quater adverso sedit in ore viri.<BR>
ille cadit mixtosque vomit cum sanguine fumos<BR>
&nbsp;&nbsp;&nbsp;&nbsp;&nbsp;et lato moriens pectore plangit humum.<BR>
immolat ex illis taurum tibi, Iuppiter, unum<BR>
&nbsp;&nbsp;&nbsp;&nbsp;&nbsp;victor et Euandrum ruricolasque vocat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>580</FONT><BR>
constituitque sibi, quae Maxima dicitur, aram,<BR>
&nbsp;&nbsp;&nbsp;&nbsp;&nbsp;hic ubi pars Urbis de bove nomen habet.<BR>
nec tacet Euandri mater prope tempus adesse<BR>
&nbsp;&nbsp;&nbsp;&nbsp;&nbsp;Hercule quo tellus sit satis usa suo.<BR>
at felix vates, ut dis gratissima vixit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>585</FONT>
&nbsp;&nbsp;&nbsp;&nbsp;&nbsp;possidet hunc Iani sic dea mense diem.
</P>

<P>

<B>13. E EID : NP (14. F EN)</B>

</P>

<P>
Idibus in magni castus Iovis aede sacerdos<BR>
&nbsp;&nbsp;&nbsp;&nbsp;&nbsp;semimaris flammis viscera libat ovis;<BR>
redditaque est omnis populo provincia nostro<BR>
&nbsp;&nbsp;&nbsp;&nbsp;&nbsp;et tuus Augusto nomine dictus avus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>590</FONT><BR>
perlege dispositas generosa per atria ceras:<BR>
&nbsp;&nbsp;&nbsp;&nbsp;&nbsp;contigerunt nulli nomina tanta viro.<BR>
Africa victorem de se vocat, alter Isauras<BR>
&nbsp;&nbsp;&nbsp;&nbsp;&nbsp;aut Cretum domitas testificatur opes;<BR>
hunc Numidae faciunt, illum Messana superbum;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>595</FONT><BR>
&nbsp;&nbsp;&nbsp;&nbsp;&nbsp;ille Numantina traxit ab urbe notam:<BR>
et mortem et nomen Druso Germania fecit;<BR>
&nbsp;&nbsp;&nbsp;&nbsp;&nbsp;me miserum, virtus quam brevis illa fuit!<BR>
si petat a victis, tot sumet nomina Caesar<BR>
&nbsp;&nbsp;&nbsp;&nbsp;&nbsp;quot numero gentes maximus orbis habet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>600</FONT><BR>
ex uno quidam celebres aut torquis adempti<BR>
&nbsp;&nbsp;&nbsp;&nbsp;&nbsp;aut corvi titulos auxiliaris habent.<BR>
Magne, tuum nomen rerum est mensura tuarum:<BR>
&nbsp;&nbsp;&nbsp;&nbsp;&nbsp;sed qui te vicit nomine maior erat.<BR>
nec gradus est supra Fabios cognominis ullus:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>605</FONT><BR>
&nbsp;&nbsp;&nbsp;&nbsp;&nbsp;illa domus meritis Maxima dicta suis.<BR>
sed tamen humanis celebrantur honoribus omnes,<BR>
&nbsp;&nbsp;&nbsp;&nbsp;&nbsp;hic socium summo cum Iove nomen habet.<BR>
sancta vocant augusta patres, augusta vocantur<BR>
&nbsp;&nbsp;&nbsp;&nbsp;&nbsp;templa sacerdotum rite dicata manu:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>610</FONT><BR>
huius et augurium dependet origine verbi<BR>
&nbsp;&nbsp;&nbsp;&nbsp;&nbsp;et quodcumque sua Iuppiter auget ope.<BR>
augeat imperium nostri ducis, augeat annos,<BR>
&nbsp;&nbsp;&nbsp;&nbsp;&nbsp;protegat et vestras querna corona fores:<BR>
auspicibusque deis tanti cognominis heres&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>615</FONT><BR>
&nbsp;&nbsp;&nbsp;&nbsp;&nbsp;omine suscipiat, quo pater, orbis onus. 
</P>

<P>

<B>15. G CAR : NP</B>

</P>

<P>

Respiciet Titan actas ubi tertius Idus,<BR>
&nbsp;&nbsp;&nbsp;&nbsp;&nbsp;fient Parrhasiae sacra relata deae.<BR>
nam prius Ausonias matres carpenta vehebant<BR>
&nbsp;&nbsp;&nbsp;&nbsp;&nbsp;(haec quoque ab Euandri dicta parente reor);&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>620</FONT><BR>
mox honor eripitur, matronaque destinat omnis<BR>
&nbsp;&nbsp;&nbsp;&nbsp;&nbsp;ingratos nulla prole novare viros,<BR>
neve daret partus, ictu temeraria caeco<BR>
&nbsp;&nbsp;&nbsp;&nbsp;&nbsp;visceribus crescens excutiebat onus.<BR>
corripuisse patres ausas immitia nuptas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>625</FONT><BR>
&nbsp;&nbsp;&nbsp;&nbsp;&nbsp;ius tamen exemptum restituisse ferunt,<BR>
binaque nunc pariter Tegeaeae sacra parenti<BR>
&nbsp;&nbsp;&nbsp;&nbsp;&nbsp;pro pueris fieri virginibusque iubent.<BR>
scortea non illi fas est inferre sacello,<BR>
&nbsp;&nbsp;&nbsp;&nbsp;&nbsp;ne violent puros exanimata focos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>630</FONT><BR>
siquis amas veteres ritus, adsiste precanti;<BR>
&nbsp;&nbsp;&nbsp;&nbsp;&nbsp;nomina percipies non tibi nota prius.<BR>
Porrima placatur Postvertaque, sive sorores,<BR>
&nbsp;&nbsp;&nbsp;&nbsp;&nbsp;sive fugae comites, Maenali diva, tuae;<BR>
altera quod porro fuerat cecinisse putatur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>635</FONT><BR>
&nbsp;&nbsp;&nbsp;&nbsp;&nbsp;altera venturum postmodo quicquid erat. 
</P>

<P>

<B>16. H C</B> (NP inde ab anno 10 p. C.)

</P>

<P>

Candida, te niveo posuit lux proxima templo,<BR>
&nbsp;&nbsp;&nbsp;&nbsp;&nbsp;qua fert sublimes alta Moneta gradus,<BR>
nunc bene prospiciens Latiam Concordia turbam,<BR>
&nbsp;&nbsp;&nbsp;&nbsp;&nbsp;~nunc~ te sacratae constituere manus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>640</FONT><BR>
Furius antiquam, populi superator Etrusci,<BR>
&nbsp;&nbsp;&nbsp;&nbsp;&nbsp;voverat et voti solverat ille fidem.<BR>
causa, quod a patribus sumptis secesserat armis<BR>
&nbsp;&nbsp;&nbsp;&nbsp;&nbsp;volgus, et ipsa suas Roma timebat opes.<BR>
causa recens melior: passos Germania crines&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>645</FONT><BR>
&nbsp;&nbsp;&nbsp;&nbsp;&nbsp;porrigit auspiciis, dux venerande, tuis.<BR>
inde triumphatae libasti munera gentis<BR>
&nbsp;&nbsp;&nbsp;&nbsp;&nbsp;templaque fecisti, quam colis ipse, deae.<BR>
hanc tua constituit genetrix et rebus et ara,<BR>
&nbsp;&nbsp;&nbsp;&nbsp;&nbsp;sola toro magni digna reperta Iovis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2> 650</FONT>
</P>

<P>

<B>17. A C</B>

</P>

<P>

<B>(18. B C) (19. C C) (20. D C) (21. E C) (22. F C) 23. G C</B>

</P>

<P>

Haec ubi transierint, Capricorno, Phoebe, relicto<BR>
&nbsp;&nbsp;&nbsp;&nbsp;&nbsp;per iuvenis curres signa regentis aquam.<BR>
septimus hinc Oriens cum se demiserit undis,<BR>
&nbsp;&nbsp;&nbsp;&nbsp;&nbsp;fulgebit toto iam Lyra nulla polo. 
</P>

<P>

<B>24. H C (25. A C) (26. B C)</B>

</P>

<P>

Sidere ab hoc ignis venienti nocte, Leonis<BR>
&nbsp;&nbsp;&nbsp;&nbsp;&nbsp;qui micat in medio pectore, mersus erit.<BR>
Ter quater evolvi signantes tempora fastos,<BR>
&nbsp;&nbsp;&nbsp;&nbsp;&nbsp;nec Sementiva est ulla reperta dies;<BR>
cum mihi (sensit enim) 'lux haec indicitur' inquit<BR>
&nbsp;&nbsp;&nbsp;&nbsp;&nbsp;Musa, 'quid a fastis non stata sacra petis?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>660</FONT><BR>
utque dies incerta sacri, sic tempora certa,<BR>
&nbsp;&nbsp;&nbsp;&nbsp;&nbsp;seminibus iactis est ubi fetus ager.'<BR>
state coronati plenum ad praesepe, iuvenci:<BR>
&nbsp;&nbsp;&nbsp;&nbsp;&nbsp;cum tepido vestrum vere redibit opus.<BR>
rusticus emeritum palo suspendat aratrum:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>665</FONT><BR>
&nbsp;&nbsp;&nbsp;&nbsp;&nbsp;omne reformidat frigore volnus humus.<BR>
vilice, da requiem terrae semente peracta;<BR>
&nbsp;&nbsp;&nbsp;&nbsp;&nbsp;da requiem, terram qui coluere, viris.<BR>
pagus agat festum: pagum lustrate, coloni,<BR>
&nbsp;&nbsp;&nbsp;&nbsp;&nbsp;et date paganis annua liba focis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>670</FONT><BR>
placentur frugum matres, Tellusque Ceresque,<BR>
&nbsp;&nbsp;&nbsp;&nbsp;&nbsp;farre suo gravidae visceribusque suis:<BR>
officium commune Ceres et Terra tuentur;<BR>
&nbsp;&nbsp;&nbsp;&nbsp;&nbsp;haec praebet causam frugibus, illa locum.<BR>
consortes operis, per quas correcta vetustas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>675</FONT><BR>
&nbsp;&nbsp;&nbsp;&nbsp;&nbsp;quernaque glans victa est utiliore cibo,<BR>
frugibus immensis avidos satiate colonos,<BR>
&nbsp;&nbsp;&nbsp;&nbsp;&nbsp;ut capiant cultus praemia digna sui.<BR>
vos date perpetuos teneris sementibus auctus,<BR>
&nbsp;&nbsp;&nbsp;&nbsp;&nbsp;nec nova per gelidas herba sit usta nives.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>680</FONT><BR>
cum serimus, caelum ventis aperite serenis;<BR>
&nbsp;&nbsp;&nbsp;&nbsp;&nbsp;cum latet, aetheria spargite semen aqua.<BR>
neve graves cultis Cerialia rura cavete<BR>
&nbsp;&nbsp;&nbsp;&nbsp;&nbsp;agmine laesuro depopulentur aves.<BR>
vos quoque, formicae, subiectis parcite granis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>685</FONT><BR>
&nbsp;&nbsp;&nbsp;&nbsp;&nbsp;post messem praedae copia maior erit.<BR>
interea crescat scabrae robiginis expers<BR>
&nbsp;&nbsp;&nbsp;&nbsp;&nbsp;nec vitio caeli palleat ulla seges,<BR>
et neque deficiat macie nec pinguior aequo<BR>
&nbsp;&nbsp;&nbsp;&nbsp;&nbsp;divitiis pereat luxuriosa suis;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>690</FONT><BR>
et careant loliis oculos vitiantibus agri,<BR>
&nbsp;&nbsp;&nbsp;&nbsp;&nbsp;nec sterilis culto surgat avena solo;<BR>
triticeos fetus passuraque farra bis ignem<BR>
&nbsp;&nbsp;&nbsp;&nbsp;&nbsp;hordeaque ingenti fenore reddat ager.<BR>
haec ego pro vobis, haec vos optate coloni,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>695</FONT><BR>
&nbsp;&nbsp;&nbsp;&nbsp;&nbsp;efficiatque ratas utraque diva preces.<BR>
bella diu tenuere viros: erat aptior ensis<BR>
&nbsp;&nbsp;&nbsp;&nbsp;&nbsp;vomere, cedebat taurus arator equo;<BR>
sarcula cessabant, versique in pila ligones,<BR>
&nbsp;&nbsp;&nbsp;&nbsp;&nbsp;factaque de rastri pondere cassis erat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>700</FONT><BR>
gratia dis domuique tuae: religata catenis<BR>
&nbsp;&nbsp;&nbsp;&nbsp;&nbsp;iampridem vestro sub pede Bella iacent.<BR>
sub iuga bos veniat, sub terras semen aratas:<BR>
&nbsp;&nbsp;&nbsp;&nbsp;&nbsp;Pax Cererem nutrit, Pacis alumna Ceres. 
</P>

<P>

<B>27. C C (28. D C) (29. E F [? NP])</B>

</P>

<P>

At quae venturas praecedit sexta Kalendas,<BR>
&nbsp;&nbsp;&nbsp;&nbsp;&nbsp;hac sunt Ledaeis templa dicata deis:<BR>
fratribus illa deis fratres de gente deorum<BR>
&nbsp;&nbsp;&nbsp;&nbsp;&nbsp;circa Iuturnae composuere lacus. 
</P>

<P>

<B>30. F NP (31. GC)</B>
</P>

<P>

Ipsum nos carmen deduxit Pacis ad aram:<BR>
&nbsp;&nbsp;&nbsp;&nbsp;&nbsp;haec erit a mensis fine secunda dies.<BR>
frondibus Actiacis comptos redimita capillos,<BR>
&nbsp;&nbsp;&nbsp;&nbsp;&nbsp;Pax, ades et toto mitis in orbe mane.<BR>
dum desint hostes, desit quoque causa triumphi:<BR>
&nbsp;&nbsp;&nbsp;&nbsp;&nbsp;tu ducibus bello gloria maior eris.<BR>
sola gerat miles, quibus arma coerceat, arma,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>715</FONT><BR>
&nbsp;&nbsp;&nbsp;&nbsp;&nbsp;canteturque fera nil nisi pompa tuba.<BR>
horreat Aeneadas et primus et ultimus orbis:<BR>
&nbsp;&nbsp;&nbsp;&nbsp;&nbsp;siqua parum Romam terra timebat, amet.<BR>
tura, sacerdotes, Pacalibus addite flammis,<BR>
&nbsp;&nbsp;&nbsp;&nbsp;&nbsp;albaque perfusa victima fronte cadat;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT size=2>720</FONT><BR>
utque domus, quae praestat eam, cum pace perennet<BR>
&nbsp;&nbsp;&nbsp;&nbsp;&nbsp;ad pia propensos vota rogate deos.<BR>
Sed iam prima mei pars est exacta laboris,<BR>
&nbsp;&nbsp;&nbsp;&nbsp;&nbsp;cumque suo finem mense libellus habet.
</P>

<div class="footer">
	<p>
		<a href="/ovid.html">Ovid</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>

</BODY>
</HTML>
