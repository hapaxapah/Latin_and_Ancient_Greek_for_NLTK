<HTML> <HEAD>    
<TITLE>Pedantius: Act I</TITLE>    
<BODY BACKGROUND="back4.jpg" BGCOLOR="#FFFFFF">
<BR>
<CENTER><FONT SIZE=5>PEDANTIUS
<P>
COMOEDIA</FONT> </CENTER>
<P>
<HR><HR>
<P>
<FONT Size=4>
<CENTER> ACTA CANTABRIGIAE IN COLLEGIA TRINITATIS</CENTER>
<BR>
<BLOCKQUOTE>
<BR>
<CENTER>PEDANTIUS DE SE</CENTER> <BR>
<BR>
Indignatio Scilicet haud solus dominabitur IGNORAMUS. &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>5</B></FONT><BR>
Battismus Roscius ero, sed eram quoque Roscius ante.<BR>
Chronographia Ante quater denos vixi PEDANTIUS annos,<BR>
Paranomasia Vixi, et Cantabrico dixi plaudente theatro.<BR>
Confessio Iam mihi (nam lepidis et adhuc ludibria Musis<BR>
Paranomasia Debeo) pressa typis pro scena scheda paratur.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>10</B></FONT><BR>
Apostrophe Prodeo: lectorem pro spectatore saluto.<BR>
Comparatio Maior inest nostrae verborum copia linguae.<BR>
Metaphora Quin et barbarico Dromodotus turbine si non<BR>
Mimesis Aequet, at in punctis formalibus anteit istum.<BR>
Comparatio Lydia nostra quidem Rosabella est pulchrior, et me &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>15</B></FONT><BR>
Decorum Praeceptore suam novus Ignoramus amicam<BR>
Rhythmus Suaviter affari, et versu reboante precari,<BR>
Polysyndeton Et falli, et ludi, et protrudi in retia discit.<BR>
Aureum Lex Pedantaeum decernit scenica laurum.<BR>
<BR>
<CENTER>IDEM EXPLICANS ET APPLICANS</CENTER><BR>
<BR>
Paronomasia Dum ludor, non ludo graves, non laedo scholarchas&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>21</B></FONT><BR>
Synathroismus Quales, quot, quantos habet insula nostra; sed, usquam<BR>
Aporia Si fuerint, vanos, nasutos grammaticastros,<BR>
Compositio Blennos, floccilegas, phrasimimos, quisquilivendas<BR>
Ingeminatio Si quis erit, si quis (non fallit regula) mecum&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>25</B></FONT><BR>
Appositio In numero, genere et casu ponetur eodem<BR>
<BR>
<HR>
<BR>
<CENTER> PERSONAE  <BR>
<BR>
CROBOLUS amator<BR>
  POGGLOSTUS servus Croboli&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>30</B></FONT><BR>
DROMODOTUS philosophus<BR>
PEDANTIUS paedagogus<BR>
  LUDIO, BLETUS pueri discipuli<BR>
  PARILLUS<BR>
TYROPHAGUS parasitus&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>35</B></FONT><BR>
  TUSCIDILLA hospes<BR>
 LYDIA virgo<BR>
 GILBERTUS mercator pannarius<BR></CENTER>
<BR>
<HR>
<BR>
<CENTER>ARGUMENTUM</CENTER> <BR>
<BR>
Lydiam virginem, Charondae senis ancillam, amabat Chremuli olim servus Crobulus.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>40</B></FONT><BR>
Quam eandem sibi petiit paedagogus Pedantius. Lydia, spreto Pedantio, Croboli cap-<BR>
itur amore. Ast serva cum esset Charondae Lydia, minas ille, virginem ut faciat<BR>
liberam, poscit triginta. Crobolus astutiis suis suorumque fecit, nummos ut<BR>
daret Pedantius, ipse Lydiam acciperet.<BR>
<BR>
<HR>
<BR>
<CENTER> Actus I, scena i</CENTER><BR>
<BR>
<CENTER>CROBOLUS, POGGLOSTUS</CENTER><BR>
<BR>
CROBOLUS Hominem nihili, inertem, indocilem, pessime moratum cacodaemones&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>47</B></FONT><BR>
omnes maiores tui lacerent, insulsissime. Quousque te ut puerulum aliquem praecept-<BR>
is instituam? Nihil proprio potes Marte?<BR>
<BR>
POGGLOSTUS Tu omnia potes videlicet. Vis experiri Martem meum?&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>50</B></FONT><BR>
<BR>
CRO. Ego istum ineptum, quem videtis in plateis modo errabundum et vagum,<BR>
hominem misertus, miseri servuli in locum accepi, ut esset qui tergum fortiter tuetur meum,<BR>
mihique (dum ego Lydiae me meae ostento magnificentius) parasitus esset. Sed ita<BR>
mehercle rudis est, ut bubulcis potius et porcariis heris conveniat quam generoso et<BR>
urbanis imbuto moribus Crobolo. Aspicite gestum ferocem calcitronis. Hem Pog-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>55</B></FONT><BR>
gloste, quis te docuit tam pulchre humeros vibrare, natesque? <BR>
<BR>
POG. Quid tibi rei est cum meis natibus, obsecro?<BR>
<BR>
CRO. Faciam ut nutus observes meos, improbe. Ubi cultus hero debitus? Cur non<BR>
aperto capite, flexo poplite, expansis manibus, vultu amabili, motu agili, blandulis<BR>
assentatiunculis mihi es obsequens? Haec ego te quoties inculcabo, stupidissime?&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>60</B></FONT><BR>
Ferreum qui habes cerebrum, cui nullum imprimi potest praeceptum, quo te decenter<BR>
geras?<BR>
<BR>
POG. Here, frigent nunc dierum praecepta, exemplis erudimur omnes aptius. Qua- <BR>
re tu paulisper docendi causa servum te simules; sic ego tuos ediscam gestus, vultus,<BR>
mores, verba foelicissime.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>65</B></FONT><BR>
<BR>
CRO. Tandem sentio sapere te, Poggloste. Istoc enim pacto poteris vel alter ego <BR>
effici. Tu pallium et pileum accipe, mihi telum cedo. Animadverte iam.<BR>
<BR>
POG. Servum pol probrum; sed assentatiunculas expecto.<BR>
<BR>
CRO. Sic ergo dicas opportet, o charum caput Croboli, dignumque quod in Ven-<BR>
eris recumbat gremio. O perdulce pectus, omnium Syrenum sedem, ventrem vero &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>70</B></FONT><BR>
dignissimum ambrosia, nectare, deorum cibis saturandum, bracchia lacertosa, qui-<BR>
bus turres saepe revulsae sunt radicitus, pedes autem ipsis puellarum labiis suaviores.<BR>
Hoc verbo provolvi debes humillime, pedesque meos oscularier.<BR>
<BR>
POG. Ostende (quaeso) quo modo: meos suaviari prius te volo. Siccine officium<BR>
negligis, pessime? Facito actutum.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>75</B></FONT><BR>
<BR>
CRO. Falleris, Poggloste, dominum te videri volui, non esse.<BR>
<BR>
POG. At mihi non placet hypocrisis. Quare ego Crobolus sum revera, iamque<BR>
Lydiam ambibo amatorie. Tu, Poggloste, vide ut meum hoc secteris accurate, ut<BR>
vestigiis semper insistas meis: pallium, pileum, calcei, caligae vide ut tersae mundae-<BR>
que sint. Laudis nostrae buccinator sis, pendeas ex nutu, in verba iures, mandata&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>80</B></FONT><BR>
celeriter exequare. Ista si feceris, ero tibi patronus pater: sin omiseris, ecce brach- <BR>
ium lacterosum habeo.<BR>
<BR>
CRO. Aedepol, Poggloste, dominum agis imperiose satis, experire nunc quomodo<BR>
servire possis denuo.<BR>
<BR>
POG. Tun' servus tam confidenter herum irritas? At familiarem esse oportet,&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>85</B></FONT><BR>
Poggloste. Quaeso tege caput, nihil est quod ita submisse te geras. Ego sodalis sum<BR>
tuus: sequere me ocyus.<BR>
<BR>
CRO. Siccine, verbero? Ensis iste dirimet litem omnem: viden' hoc sceptrum?<BR>
Redde regnum, si sapis, tuque subditus denuo fias.<BR>
<BR>
POG. Fiat, fiat, aegre ferrem virum me splendidum rubiginoso perire gladio. Ut&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>90</B></FONT><BR>
tibi prosim, here, nullam crucem aut restim reformidabo. <BR>
<BR>
CRO. Ego vero iam id reformido, ne dum hunc servire docui, interim ob istoc<BR>
pallium hoc meum plura mihi, quam velim, apportet servulos, quos cum tenuitas <BR>
haec nostra alere nequeat, excutio lubens. Ad te iam redeo: pares itaque deinceps<BR>
te mihi ut in omnibus prompte possis supparasitarier.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>95</B></FONT><BR>
<BR>
POG. Verum istoc est verbum, here. Nam ego, dum te sequor, esurio vel parasito<BR>
magis.<BR>
<BR>
CRO. Imo, furcifer, vel parasito voracio es. Non ego te dudum huc usque explevi<BR>
cibis? Et hinc esuris tam cito? Si exercitum alere possem meis sumptibus, Charyb- <BR>
din illam saturare tuam nequirem tamen. Si montes panis atri apponerem in mensa&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>100</B></FONT><BR>
tibi, facile illos totos vel altissimos in illam hiantem voraginem iniiceres. At vero<BR>
bene conditi iuris Oceanum absorberes. Statim potando solem ipsum superas, qui<BR>
ebibendo humidum siccat omnia.<BR>
<BR>
POG. Iam, in redintegratae gratiae testimonium, tu me complectere, dum ego<BR>
te deosculor.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>105</B></FONT><BR>
<BR>
CRO. Deosculeris, sordide, tu me, sterquilinium, chaos, cloaca? Vah.<BR>
<BR>
POG. Vis ut te honorifice, supplex, prostratus, ut Iovem venerer meum?<BR>
<BR>
CRO. Sum ego tibi iuvans pater. <BR>
<BR>
POG. Iuvans fortasse, pater haudquaquam: nam ex stirpe sat scio oriundus sum<BR>
nobili, genitor quicunque fuit. Etenim veste sub lacera latet generosum quiddam,&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>110</B></FONT><BR>
imperio dignum. Tu me ad pedes abiectum tuos postulas? Respondeo, primum,<BR>
nescit servire virtus. Postremo nos aulici abiecimus istam ineptam consuetudinem <BR>
honorandi superiores, imo ne pares quidem agnoscimus.<BR>
<BR>
CRO. Quid ergo? Num me tibi fatebere praeponendum esse?<BR>
<BR>
POG. Vix possum eos altos spiritus demittere: sed tamen tuam in gratiam simul-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>115</B></FONT><BR>
abo hoc. Nam certe plurimi te facio.<BR>
<BR>
CRO. Tu me etiam ferre debes interdum tonantem voce terribili.<BR>
<BR>
POG. At si me audies, cohibebis iracundiam.<BR>
<BR>
CRO. Praeterea, si aliquando verbis sonantibus verbera quoque perpauca<BR>
(maiestatis maioris causa) addidero, aequi bonique consulas oportet, Poggloste.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>120</B></FONT><BR>
<BR>
POG. Here, inest mihi naturalis quaedam imbecillitas, quae duorum pondus<BR>
pugnorum perferre profecto non potest.<BR>
<BR>
CRO. Sed summa omnium est et quidem summa summarum, ut fidus sis. <BR>
<BR>
POG. Sum, idque tibi mea fide praesto, totique reipublicae. Mihi olim porticus <BR>
templi nostri erat pro incunabulis: ibi enim expositum me mater mea reliquit,&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>125</B></FONT><BR>
aufugitque. Ex quo sacer, totus totus, quantus quantus fui illico. <BR>
<BR>
CRO. At metuo male, furcifer, ne fugitivus sis.<BR>
<BR>
POG. Id vero iam antea denuntio, detineri me ne unum in diem posse, ni cibo et <BR>
potione vincias. Apud mensam plenam rostrum hoc deliges, sicque vinclis con-<BR>
strictum cibariis, vel captivum habes.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>130</B></FONT><BR>
<BR>
CRO. Introito iam nunc igitur, hospitem hanc nostram iube, ut bene lautam in-<BR>
struat hac nocte mensam nobis, Lydiamque meam invitet et occulte ad se traducat,<BR>
sumptus faciat liberaliter, meoque affigat omnia nomini.<BR>
<BR>
POG. Vel meo etiam, si placet, nam non multum interest.<BR>
<BR>
CRO. Accelera.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>135</B></FONT><BR>
<BR>
POG. Ego huc et illuc vortar, quo imperabis.<BR>
<BR>
<HR>
<BR>
<CENTER>Actus I, scena ii  </CENTER><BR>
<BR>
<CENTER>CROBOLUS, DROMODOTUS</CENTER><BR>
<BR>
CROBOLUS Enimvero, Crobole, magna moliris: scilicet uxorem ducere, parv-<BR>
ulam urbem hanc augere civibus utilissimis liberis tuos, servulos et familiam&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>140</B></FONT><BR>
alere, tum etiam gerere magistratum in republica. Primo cauponarium artem pro- <BR>
fitebor, nam Lydia cibos condere novit lautissime. Ego accipiam convivas<BR>
humanissime: efficiam ut aedes meas generosi frequentent. Filias si ferat mihi<BR>
pulchellas Lydia mea (et feret semper necessario, quod ego volo) eas et istis<BR>
elocabo callide. Vitam traducam omnibus lepide lautitiis; esculentis, poculentis &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>145</B></FONT><BR>
ventrem beabo meum. Chartis pictis, globulis ludam assidue, interdum <BR>
(severiorum bona pace dixerim) et alea. Post haec cum cognita satis virtus nostra<BR>
fuerit, multis petitis et adeptis honoribus, nunquam desistam donec mihi et haered-<BR>
ibus corpore meo legitime procreatis Baronis titulum aut Comitis comparavero.<BR>
Sed quis hic, qui tam odiose iam intervenit mihi tam iucunda meditanti? Quid&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>150</B></FONT><BR>
ita coelum, terram attonitus intuetur? Oh, novi hominem.<BR>
<BR>
DROMODOTUS Zenith.<BR>
<BR>
CRO. Rivalis mei Pedantii familiaris est Dromodotus philosophus.<BR>
<BR>
DRO. Nadir.<BR>
<BR>
CRO. Vel frater potius germanus.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>155</B></FONT><BR>
<BR>
DRO. Horizon.<BR>
<BR>
CRO. Nam certe hos utrosque eadem dedit orbi Moria mater.<BR>
<BR>
DRO. Ursa maior.<BR>
<BR>
CRO. Quos ego ambos hodie dolis doctis meis docebo quanti sit sapere.<BR>
<BR>
DRO. K“smow, makr“kosmow, t⁄ p«an, universum. Hoc omne, quod hic iam &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>160</B></FONT><BR>
undique nervi mei optici ope video (et video certe intromittendo species, non <BR>
extramittendo radios) templum est summi Iovis, in quo tria veniunt potissimum<BR>
consideranda. Primo, corpus simplex, sphaericum, perpetuo mobile quod vocamus caelum. <BR>
Secundo, hoc centrum mundi, circa quod rotatur circumferentia globi<BR>
stelliferi, dictum terra. Tertium, subterraneum quoddam concavum, in quo quasi&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>165</B></FONT><BR>
in specu habitant isti daemones, quanquam scio non posse probari ex Aristotele <BR>
ullos esse diabolos. At occurritur, Aristotelem non vidisse verum in spiritualibus. <BR>
Sed ego rem ipsam acu attingam hoc modo: sunt Antipodes, ergo daemones, nam <BR>
isti diaboli etiam vestigia figunt nobis contradictoria, et sane quicquid est <BR>
habet sibi contrarium (nimirum qualitatum respectu, non substantiae, cui nihil contriariatur) &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>170</B></FONT><BR>
siquidem hic omnis sensibilis mundus regitur lite et amore. Hic quoniam<BR>
mentionem fecimus amoris, dicenda etiam pauca sunt de amore mei Pedantii. <BR>
Nam sicut elementares qualitates amore mediante commiscentur,<BR>
ita vicissim ille et ego nos duo amicitia conglutinamur.<BR>
<BR>
CRO. Sicut pus et pituita sunt eiusdem generis, sic tu et ille, vos duo, estis sodales.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>175</B></FONT><BR>
<BR>
DRO. Et sicut doleret aliquis, si equum suum vetulum aegrotare videret, eodem<BR>
prorsus modo ego iam contristor, quod amicum meum veterem audio amare. Nam<BR>
sicut aegrotatio efficiens est mortis in corpore, sic amor efficit quoddam quasi<BR>
deliquium animae rationalis. Sed sicut sapientis est aegrotanti caballo suo potio-<BR>
nem dare, haud secus meum est amico amatoriis tormentibus torto consilii mei&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>180</B></FONT><BR>
unguentum porrigere. Quia sicut cerebrum datum est a natura ad refrigerandum <BR>
calorem cordis, similter nos cerebrosi philosophi viscerales istas inflammationes<BR>
amicorum nostrorum, superfundendo liquorem sapientiae, rarefacimus paulatim<BR>
et debellamus. Sed sicut nihil iuvat habere pharmacum, nisi applicetur aegroto,<BR>
ita nec prodesse possum Pedantio, nisi fruatur ille consortio meo. Idcirco, sicut&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>185</B></FONT><BR>
expansus iste aer, ad servandam continuitatem rerum in concavitatibus locorum, et<BR>
ad destructionem vacui extenditur, et extenuatur cum elongatione essentiae suae,<BR>
haud aliter ego, ut a cerebro amici mei vacuum sive vacuitatem amatoriam imple-<BR>
tione solidissimi mei consilii fugarem, huc iam progressus sum, et tanquam elong-<BR>
atus super hac superficie trium miliarum, quo spatio continentur tria millia pas- &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>190</B></FONT><BR>
suum geometricorum. Perge itaque, anima mea (quae principium motus es),<BR>
corpus hoc organicum move ocyus.<BR>
<BR>
CRO. Ego vero possum coriis bubulis corpus tibi commovere iam animaliter <BR>
satis et organice.<BR>
<BR>
DRO. Sed eccum percommode quem percontari possim. Heus, adolescens,&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>195</B></FONT><BR>
quaeso nunquid vidisti hic usquam virum bonum, generosum, et in summo <BR>
gradu literatum Magistrum Pedantium?<BR>
<BR>
CRO. Ludimagistrum videlicet dicis. Generosum enim huius nominis novi<BR>
neminem.<BR>
<BR>
DRO. Sic est, vulgus hominem ex genere et nummis generosum deputat, non ex&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>200</B></FONT><BR>
virtute et arte, cum tamen istae primariae sint et essentiales, imo radicales et funda- <BR>
mentales effectrices verae nobilitatis. Sed tu fortasse sentis ut sapiens, loqueris <BR>
autem ut vulgus.<BR>
<BR>
CRO. Ego vero loquor ut sentio. Nunc enim eo res rediit, ut qui declinationes<BR>
nominum, aut accusativi cum verbo congruentiam norint, statim nobiles sibi&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>205</B></FONT><BR>
sumunt titulos. At ego ne philosophos hos (qui de omni scibili superbe disput-<BR>
ant) generosos dicam, licet se reges esse glorientur.<BR>
<BR>
DRO. Homo videris macilenti et egeni ingenii. Dicito, unquamne legisti<BR>
Platonem? Beatam esse ille dicit rempublicam in qua aut rex est philosophus, <BR>
aut philosophus rex. Ubi videre possis, philosophum et regem esse voces con- &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>210</B></FONT><BR>
vertibiles. Sed intellectus ille tuus, sive mens, ratio, indoles, indocilis est, nec<BR>
percipit ista doctrinalia: te collocamus ergo inter oves et boves, et pecora campi, <BR>
et scientia non habet inimicum praeter ignorantem. <BR>
<BR>
CRO. Quaeso, et quos habet amicos praeter vos paucos literatos? Quis vel obolo<BR>
aestimat fanaticum, famelicum, faetulentum philosophum?&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>215</B></FONT><BR>
<BR>
DRO. Sicut auriga equum flagello, sic ego te ingenio meo percutiam. Unico tecum<BR>
agam argumento, Socratico more. Quid censes? Nonne vestes tuae viliores sunt<BR>
corpore tuo?<BR>
<BR>
CRO. Sunt. Sed quid inde?<BR>
<BR>
DRO. Nonne corpus tuum praestantius est vestibus?&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>220</B></FONT><BR>
<BR>
CRO. Idem per idem.<BR>
<BR>
DRO. Nonne animus dignior pars est hominus?<BR>
<BR>
CRO. Quorsum haec?<BR>
<BR>
DRO. Nonne bona animi meliora quam externa?<BR>
<BR>
CRO. Progredere.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>225</B></FONT><BR>
<BR>
DRO. Nonne, quod est melius, id est nobilius?<BR>
<BR>
CRO. Do id tibi.<BR>
<BR>
DRO. Et animi bona meliora quam corporis?<BR>
<BR>
CRO. Proculdubio.<BR>
<BR>
DRO. Et qui animi possident bona, meliores iis, qui externa?&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>230</B></FONT><BR>
<BR>
CRO. Conclude.<BR>
<BR>
DRO. Huc ergo demum deventum est, philosophos coeteris nobiliores.<BR>
<BR>
CRO. Falsissimum.<BR>
<BR>
DRO. Tibi nullus est sensus communis, negas conclusion?<BR>
<BR>
CRO. Tibi nullus est sensus proprius, concludis quod non probasti? &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>235</B></FONT><BR>
<BR>
DRO. Oh! Opinaris fortasse nos philosophos non praestare coeteris quantum ad<BR>
animum? Probabo, si negaveris. Ego sum paratus ad omnia.<BR>
<BR>
CRO. Ego quidem genus hoc hominum speculativum pessimum, sordidum,<BR>
ineptissimum, arrogantissimum existimo.<BR>
<BR>
DRO. Iam convitiatorem agis, et es impudens&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>240</B></FONT><BR>
<BR>
CRO. Idem est ac si me philosophum dicas, cum convitiatorem appellas. <BR>
<BR>
DRO. Etsi irasci non possum, quia philosophus, commoveor tamen.<BR>
<BR>
CRO. Etiam vel furere philosophum non est motus contra naturum.<BR>
<BR>
DRO. Quantum bos maior est culice, tantum anteit philosophus plebeium. Nos<BR>
ad vos sumus quasi calidum in quarto gradu. Sed tu negabis fortasse nos scire plura,&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>245</B></FONT><BR>
sic uno absurdo dato infinita sequuntur.<BR>
<BR>
CRO. Ergo qui unum habet absurdum, habet omnia absurda.<BR>
<BR>
DRO. Tu colligis ex absurdo, quem ego iure absurditatem ipsam appello in abs-<BR>
tracto: concreta enim puta absurdus, iniustus, indoctus, et talia contemnuntur hodie.<BR>
<BR>
CRO. Tu vero et absurditate es absurdior.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>250</B></FONT><BR>
<BR>
DRO. Citius ego transcendens inter praedicamenta collocarem, quam hoc insen- <BR>
sile animal argumenta percipere facerem.<BR>
<BR>
CRO. Tu qui generosus, qui nobilis, qui rex es, me, obsecro, ad caenam voca.<BR>
<BR>
DRO. Saturnus meus ventrem in tuum vacuum mittat perpetuum. <BR>
<BR>
CRO. Vacuum illud dicis, philosophe, quod cum nusquam esse disputas, in tuo&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>255</B></FONT><BR>
tamen est cerebro; cui si omnes similes sunt philosophi, sunt quidem animalia<BR>
omnium stolidissima.<BR>
<BR>
DRO. Contra negantem principia non est disputandum. <BR>
<BR>
CRO. Ah, mane obsecro, iam denuo agnosco celsitudinem tuum.<BR>
<BR>
DRO. Tu non es idoneus auditor moralis philosophiae.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>260</B></FONT><BR>
<BR>
CRO. Actor ego, non auditor sum, vos semper auditis, nunquam agitis. Sed quem<BR>
ego conspicor? Habe iam tibi Pedantium tuum: nolo me videat.<BR>
<BR>
DRO. Te vero imaginatio, sive phantasia turbat melancholica perpetuo, qui um-<BR>
bras rerum, non identitates et haecceitates ipsas vides. Sed nunc iste quid agat, <BR>
paulisper hic observabo.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>265</B></FONT><BR>
<BR>
<HR>
<BR>
<CENTER>Actus I, scena iii  </CENTER><BR>
<BR>
<CENTER>PEDANTIUS, DROMODOTUS</CENTER><BR>
<BR>
PEDANTIUS Video (patres conscripti) in me omnium vestrum ora et oculos esse<BR>
conversos, et credo ego vos mirari, iudices, quid sit, quod cum tot summi oratores<BR>
hominesque nobilissimi sedeant, id est, non ament (sic enim interdum sedere su-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>270</B></FONT><BR>
mitur, unde sedatio animi) ego potissimum ad amandum surrexerim. Quid ergo? <BR>
Audacissimus ego ex omnibus? Si hoc dixerit, satis erit verbo negare. At offici-<BR>
osior in amoribus, quam coeteri? Utinam quidem non essem istius laudis ita cupidus,<BR>
ut aliis eam praereptam velim. Quae res igitur me praeter coeteros istuc demum<BR>
impulit? Unico verbo expediam - omnia vincit amor, et nos cedamus amori. &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>275</B></FONT><BR>
Amor tanquam milvus rapax, me tuum (o Pallas) pullum abripit iam nunc e sapien- <BR>
tiae nido: unde sicut terra teritur pedibus (inde enim dicitur), sic animus meus con- <BR>
culcatur curis. Ego, ego inquam, qui Leonidae mei olim amoribus opposui me velut <BR>
murum aheneum, nunc figor et perfodior ipse ferro flammisque concupiscentiae. <BR>
Qui diebus illis interroganti ter quid esset rerum omnium praestantissimum, re- &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>280</B></FONT><BR>
spondissem etiam ter "pronuntatio, pronuntatio, pronuntatio," idem nunc quaerenti<BR>
similiter dicerem "Lydia, Lydia, Lydia." Sic tempora mutantur, et nos mutamur <BR>
in illis. Quare, Pedanti, cum id non possis, quod velis, quod est incumbere literis, <BR>
velis id quod possis, quod est amare Lydiam.<BR>
<BR>
DROMODOTUS Irrationalis animae pars vicit iam rationalem, unde verissimum esse&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>285</B></FONT><BR>
constat axioma quoddam logicum, maiorem esse vim in negatione, quam in affir-<BR>
matione. Sed quid cesso compellare hominem? Pedanti, opto tibi mentem sanam in <BR>
corpore sano.<BR>
<BR>
PED. Dromodote, sis bonus o foelixque tuis, sicut sapiens dixit poeta. Ut valent <BR>
sodales nostri academici? Numquid adhuc convenit inter vos et oppidanos? Cogi-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>290</B></FONT><BR>
tabam iam dudum ipse vos invisere, et quasdam in scholis rhetoricis recitare decla-<BR>
mationes meas, quae, nempe, ut Demostheni, lucernam olent. <BR>
<BR>
DRO. Mallem olerent lucernam, quam barbulae tuae unguenta. <BR>
<BR>
PED. Composui, congessi, consarcinavi tres plusquam Philippicas aut Catilinar-<BR>
ias contra barbaram gentem. Quid dixi? Gentem? Certe vero potius armentum oppid-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>295</B></FONT><BR>
ianorum istorum hostium Musarum. Qui tamen vivunt, imo in forum veniunt, idque <BR>
non ad deponendam, sed confirmandam audaciam.<BR>
<BR>
DRO. Haec sunt extra causam, Pedanti. Te rumor est amare.<BR>
<BR>
PED. Fama, malum quo non aliud velocius ullum. (Fama, comma, malum etc. <BR>
in parenthesis.) Amare vero ridiculum, quod ego refutabo vel sola hac fronte philo-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>300</B></FONT><BR>
sophica.<BR>
<BR>
DRO. Philosophica? imo sophistica, cum mihi tam fallaciter et aequivoce re-<BR>
spondeas. Vidit me ideo venisse, ut starem contra viam suam, et militarem ad-<BR>
versus quascunque conclusiones reponsivas eius, et iam itaque non audet<BR>
prodiere ex antro dissimulationis, ne forte boreali vento vocis meae confun-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>305</B></FONT><BR>
datur, et redigatur in minimum naturale dabile.<BR>
<BR>
PED. Eloquar, an sileam? Sed cur in re momenti minimi dilemmate utor non <BR>
necessario? Age, audi nunciam, Dromodote, tibi (cum amicus sit alter idem) rem <BR>
omnem non minus, quam mihimet committam lubens. Uror, habes animi nuncia <BR>
verba me. Ut est apud Ovidium, qui vixit temporibus Augusti.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>310</B></FONT><BR>
<BR>
DRO. At ego adduxi iam huc mecum in hoc scrinio cerebelli mei maximam mas-<BR>
sam materiae refutatoriae, ad attenuandam et frigefaciendam in te hanc enormem<BR>
ebullitionem corporeae cupiditatis. Non est amor tuus (ut spero) malum immedica-<BR>
bile, quod dixit Aristoteles de avaritia. <BR>
<BR>
PED. Mihi nec verbis nec herbis potes prodesse, me iuvabat medicus sed medica &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>315</B></FONT><BR>
(licet interdum novare verba).<BR>
<BR>
DRO. Primo, quoniam (ut habetur in Parvo Logicali) inquierendum est quid sit <BR>
res, antequam contra amorem disputo, quaerendum est, amor quid sit.<BR>
<BR>
PED. Imo, antequam disputamus, disputatio quid sit? <BR>
<BR>
DRO. Secundo incommoda, postremo remedia narranda sunt. De his tribus hoc&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>320</B></FONT><BR>
tempore pauca audies.<BR>
<BR>
PED. Omnino hic nescit rhetoricari. Ego dixissem ista declamatorie mirum in<BR>
modum, quae tria (iudices) cum dicero, perorabo. <BR>
<BR>
DRO. Quod ad quid sit attinet, certum est nullam perfectam eius dari posse de- <BR>
finitionem, proper paucitatem verarum differentiarum itaque descriptione con-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>325</B></FONT><BR>
tenti simus.<BR>
<BR>
PED. Sane vera differentia est rara avis in terris, nigroque simillima cygno. <BR>
<BR>
DRO. Est igitur amor communssime sumptus (definitore Platone) appetentis <BR>
pulchritudinis causata per concupiscentiam carnalem, volens fruitionem voliti. Iam<BR>
hanc description sic integraliter a me positam analytice resolvamus in suas partes.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>330</B></FONT><BR>
Appetentia hic ponitur loco generis: nam quemadmodum apud physicos materia <BR>
expetit formam, sic apud homines, qui consistunt ex materia et forma, mas materia-<BR>
tus cupit ex animo foeminam formosam. Pulchritudo autem est ex coloribus albi et <BR>
rubicundi, iuxta temperationem proveniens, qualitas sensibilis sensus passionem <BR>
incutiens. Sensus sunt quinque: gustus, olfactus, auditus, visio, tactus. pulchri-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>335</B></FONT><BR>
tudo visus est obiectum. videmus autem (quod diligenter animadvertas velim)<BR>
oculis, et oculi fascinati radiis formae intromittunt speciem pulchritudinis in phan-<BR>
tasiam. Phantasia provocat desiderium. Desiderium, tanquam canis rabidus,<BR>
lacerat mentem morsu amoris. Ita pulchritudo, quae erat in vultu virginis, per-<BR>
venit procedendo naturali quadam tendentia ad ipsum amatoris cor (in quo est&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>340</B></FONT><BR>
sedes animi secundum Aristotelem), et e converso ipsum cor viri transire cupit <BR>
in corpus virginis.<BR>
<BR>
PED. Quid tibi cum transitionibus, quae quidem figurae sunt rhetoricae. <BR>
<BR>
DRO. Istae transitiones physicae agunt per modum illuminationis, et feruntur<BR>
per radios rectos primo archipodialiter, deinde vicissim reflexive. &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>345</B></FONT><BR>
<BR>
PED. Quae dixisti hactenus (etsi non fuerunt optima) tamen meliora quam quae<BR>
deterrima. Ego elegantissime definirem amorem ex Terentio: esse nimirum tum ignem<BR>
feminini generis. Sic enim ille, accede ad ignem hanc. Satin' hoc ex sententia? <BR>
<BR>
DRO. Ego vero retorqueo hoc argumentum tuum sic. Amor est ignis: ergo ca-<BR>
vendum est ab eo tanquam a scorpionis aut cane coelesti, qui in diebus canicu- &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>350</B></FONT><BR>
laribus calore suo nocivo plus mordet quam ullus canis latrabilis.<BR>
<BR>
PED. Imo quemadmodum qui sunt a scorpiis icti, vel scorpionibus (nam huius<BR>
nominis variae sunt declinationes) solent ab iisdem remedium petere. Ita ego<BR>
amoris percussus cuspide, amando me sanabo. Una eademque manus vulnus <BR>
opemque feret.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>355</B></FONT><BR>
<BR>
DRO. Itane? Attende igitur iam incommoda amoris, quot sunt in decem pre-<BR>
dicamentis diversa individua diversarum specierumque: quot apud Thomistas<BR>
et Scotistas Oppositiones, Responsiones, Distinctiones, quot habuit unquam voces<BR>
primae intentionis, aut secundae intentiones sancta antiquitas, quot inter te et me <BR>
verba Latina sunt, tot erunt tibi in amoribus miseriae, ad cuius rei evidentiam sic&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>360</B></FONT><BR>
procedimus. Ratio, quae est auriga animi, affectionum calcibus conculcabitur, libi- <BR>
dinis furor maior erit quam raptus ipsius primi mobilis; tunc foemina erit prae-<BR>
dominans qualitas, quae si forte virago fuerit (quod est pene universale et dicitur <BR>
de omnibus), tum est tanquam torrida zona, et prorsus inhabitabilis. Videbis et iam<BR>
sic tristari istos amatores, quasi iam adesset dissolutio huius continui. Ad haec &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>365</B></FONT><BR>
amatores isti negotia nulla curant, cum tamen studium sit et nutriva et argumen- <BR>
tativa vis cerebri. Postremo, qui captus amore est, non solum est oculis captus,<BR>
sed etiam respectu veri vivere, in totum est mortuus. <BR>
<BR>
PED. Ego vero ut mortuus sim? Nunquam id fatebor, dum vivam. Sic obiicio. <BR>
Vides? Motus non convenit mortuis.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>370</B></FONT><BR>
<BR>
DRO. Arguitur e contra sic: amator vivit in corpore amatae; at ubi vivit ibi est<BR>
eius anima; et ubi eius anima, ibi operatur; et si operatur in alterius corpore, non<BR>
operato in suo; si non operatur in suo, non vivit in suo; si non vivit in suo, non est<BR>
in suo; si non est in suo, corpus est mortuum. Tu es huiusmodi. Ergo.<BR>
<BR>
PED. Agis mecum sophistice in Labyrintho, in Minotauri spelunca. Ego pro&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>375</B></FONT><BR>
Ariadnes filo utor prudentia mea, qua extricante constanter dico, ego scio me vivere. <BR>
<BR>
DRO. Non urgebo te. Revera est aequivocatio in nomine mortui: nam non est<BR>
mortuus extrinsecus et secundum animam vegetativam, vel sensitivam, sed intrin- <BR>
secum secundum animam rationalem et intellectualem, quae in se iam non cogitat,<BR>
quia de se non cogitat.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>380</B></FONT><BR>
<BR>
PED. Non est dignum repetitione, nedum responsione nostra quod obiicis.<BR>
<BR>
DRO. Nunc antidotum ministrabo contra pestem hanc. Primum, ieiunandum est <BR>
saepius, ut evacuatio sive evaporatio fiat humoris sensitivi superflui; tum piscibus<BR>
vescaris potius quam carnibus, quae generant sanguinem calidum et concupisc-<BR>
ibilem; vino abstineas et saccaro, in quibus inest venereum prevocamentum; tum &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>385</B></FONT><BR>
otia vites, siquidem negotia condensant hanc cerebri fluiditatem, quae gignit ex se<BR>
turpissimum id excrementum voluptatis.<BR>
<BR>
PED. Ego cum Scipione nunquam minus otiosus, quam cum otiosus. <BR>
<BR>
DRO. Proximum est, ut cantus meretricios caveas, et omnem illam syllabicam com-<BR>
positionem poetarum, qui nimis articulate de his loquuntur. &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>390</B></FONT><BR>
<BR>
PED. Hos optime Plato eiecit a sua republica.<BR>
<BR>
DRO. Deinde consortium fugias istarum aulicarum, quae valde agunt in haec <BR>
inferiora corpora. Praeter haec, potio aliqua purgativa sumenda est, qua com-<BR>
plectionem istam immutes tuam. Nam vos cholerici propter ignei humoris copiam<BR>
feroces ruitis, cum nos melancholici (praeterquam quod ingeniosiores sumus,&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>395</B></FONT><BR>
teste Aristotele in Problematis) tum quoque ob terrei sanguinis pigritiam multo <BR>
sumus ad hosce brutales motus minus proni. Haec quae praescripsi si nequicquam<BR>
prosint, veniendum est ad illud ultimum. Nosti, quid sibi fecerit Xenocrates Pla-<BR>
tonicus. <BR>
<BR>
PED. Dabis iam mihi vicissitudinem loquendi. Socrates (qui hoc solum se scire &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>400</B></FONT><BR>
dixit quod nihil sciret, ideoque est Apollonis oraculo sapientissimus iudicatus) in<BR>
quodam dialogo Platonis (qui est Homerus philosophorum) amorem omnem dis- <BR>
tinguit (qui autem non distinguit, destruit artem). Unum dicit esse sordidum, <BR>
qui nebulonum est, alterum honestum (in quo fateor me non mediocriter esse<BR>
versatum). Sed et plurimi doctissimi homines amatores fuerunt illo primo modo.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>405</B></FONT><BR>
Nam, ut nihil dicam de Ovidio, ut taceam Sallustium, ut praeteream Aristippum, <BR>
quid attinet dicere de Demosthene? Silebo etiam Ciceronem ipsum, per apo- <BR>
siopsin, qui catachrestice et parum caste amabat, ut nonnullis placet: sed men-<BR>
tiuntur quicunque. Quid commemorem Aristotelem vestrum, qui caballus factus <BR>
est et equitantem tulit meretricem? Ego cum istis sine omni exceptione maior-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>410</B></FONT><BR>
ibus errare malim, quam tecum vera sentire. Sed non opus est istos allegare, ego<BR>
quippe unxorem, non Thaidem, ambio: sic enim apud optimos authores Thais <BR>
(quae famosissima meretrix erat) absolute ponitur pro quavis meretrice.<BR>
<BR>
<HR>
<BR>
<CENTER>Actus I, scena iv  </CENTER><BR>
<BR>
<CENTER>POGGLOSTUS, DROMODOTUS, PEDANTIUS</CENTER><BR>
<BR>
POGGLOSTUS Exire me voluit herus meus (quantum memini) duas ob causas,&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>416</B></FONT><BR>
ut istos aliqua ludificer arte mea, ac ut quendam post convenirem in foro Tyro-<BR>
phagum.<BR>
<BR>
DROMODOTUS Hem quis est?<BR>
<BR>
POG. Dii vos fortunent, generosi.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>420</B></FONT><BR>
<BR>
PED. Et tibi crus sanent tuum, mendice claudipes. <BR>
<BR>
POG. Misereat vos mei, pauperis et boni, miserandi semi-hominis.<BR>
<BR>
PED. Credo nos literatos magis insectari mendicis, quam coeteros homines, qui<BR>
quoniam miserias mortalium novimus, misericordes sumus; et quia misericordes,<BR>
omnes ad nos miseri supplices confluunt.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>425</B></FONT><BR>
<BR>
DRO. Tu otiosus es, et cupis isto modo vagari; abi et labora. Vides planetas<BR>
operari perpetuo, et coeli motus est perennis.<BR>
<BR>
PED. Cur non manuariam aliquam artem calles? Sive moechanicam, id est,<BR>
adulterinam, a moechando: sunt enim coeterae artes adulterinae, respectu nostra-<BR>
rum liberalium.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>430</B></FONT><BR>
<BR>
POG. Oh, venerabilis Domine, nunquam istarum illam didici; Domine vere re- <BR>
verende, fui quondam semidoctus, et novem Musis colebam nonnullas. Sed ob-<BR>
livio iam extinxit.<BR>
<BR>
DRO. Doctrina tua non erat habitus confirmatus, sed dispositio tantum, aut re- <BR>
mota potentia. Nam si profunde, non perfunctorie didicisses, tum si tam diu&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>435</B></FONT><BR>
viveres quam corvus aut quercus, habitum tuum doctrinalem privatio nulla un-<BR>
quam corrumpereret.<BR>
<BR>
PED. Tu artes fortasse primoribus (quod aiunt) labris attigisti, non in succum et <BR>
sanguinem convertisti (quod docti solemus).<BR>
<BR>
POG. Quaeso, doctissimi Musarum sacerdotes, inopem et egenum iuvate benig-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>440</B></FONT><BR>
nitate vestra.<BR>
<BR>
DRO. Imo operam arti des denuo: sic veras possidebis et immortales divitias.<BR>
Nos, qui (ut tu olim) scholasticam vitam sequimur, sumus quasi formae separa- <BR>
tae, non curantes haec bona sublunaria.<BR>
<BR>
PED. Nos omnia habemus, nec quicquam habemus, id est animos tranquillos,&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>445</B></FONT><BR>
nummos nullos. Nil enim est, nil deest tamen: pecunias cum non habemus, non<BR>
desideramus. Quare adolescens operam et oleum perdis. Ne expectes vel micam <BR>
unam a nobis, qui locutionibus, non loculis sumus locupletes (et tamen locuples<BR>
dicitur a plenis loculis, quod iste non novit).<BR>
<BR>
POG. Ut maneam qualis hactenus fui, vir innocuus, quaeso aliquid detur.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>450</B></FONT><BR>
<BR>
PED. Dabo, nempe consilium fidele, esto integer vitae, scelerisque purus. Nam <BR>
non oportet ullo in officio claudicare. <BR>
<BR>
POG. Illudi me sentio: vultis gladium istum, quam sit acutus, experiri? Equidem,<BR>
viri optimi, si vellem iam latronem agere, possem vobis vel invitis eripere, sed<BR>
spero daturos.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>455</B></FONT><BR>
<BR>
DRO. Imo profecto idque actutum: ecce tibi quiddam non quantum, unde tamen <BR>
hodiernam possis coenam procreare.<BR>
<BR>
PED. Cum tibi video indolem inesse et acumen, tibi ut prosim opto, ut facultas<BR>
par esset voluntati, nunc accipe hoc aliquid quicquid est (etso hoc aliquid nihil sit), <BR>
laeta fronte, ut pignus amoris erga te mei.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>460</B></FONT><BR>
<BR>
POG. Aliquid etiam (nisi molestus essem) in crastinum ut detis, postularem.<BR>
<BR>
DRO. Utinam aliquid tibi dare possem non in crastinum solum, sed in sempi-<BR>
ternum, idque trifarium: in aeviternum, nempe aeternum a parte post, in coaeter- <BR>
num, nempe a parte ante.<BR>
<BR>
POG. Hoc telum petet vos a parte ante, et post.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>465</B></FONT><BR>
<BR>
DRO. In- interim hoc quaeso cape.<BR>
<BR>
PED. Et hoc etiam: nam opem ferre supplicibus, excitare afflictos, sublevare cala- <BR>
mitosos, dare salutem, oratoris proprium est.<BR>
<BR>
POG. Ignoscite, si a vobis summis magistris ego incipiens in hac arte petam <BR>
audacius: caligas mihi libenter novas emerem, et libros aliaque necessaria. Vos&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>470</B></FONT><BR>
si hunc sumptum feceritis, Maecenates eritis mihi. <BR>
<BR>
PED. Ut cognoscas te mihi charum esse, scias non solere me cuiquam tam pro-<BR>
dige largiri, nam non omnibus dormio. Sed lucrum est si quid tibi benefacio: tene. <BR>
<BR>
DRO. Nos a stellis et coelo quotidie influentias accipimus, ergo quo magis liber-<BR>
ales, eo similes coelesti quintae essentiae.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>475</B></FONT><BR>
<BR>
POG. Unum quiddam restat, in quo exorandi mihi estis: ut etiam crumenam detis,<BR>
in qua nummos reponam istos.<BR>
<BR>
PED. O inexplebilem avaritiam! O gurgitem! O Charybdim (sive Charybdin)! <BR>
<BR>
POG. Nisi hilari vultu dederitis, ego non accipiam.<BR>
<BR>
PED. Perii, me aspexit. Vale, vale, crumena mea, valetudinem tua cura diligenter, &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>480</B></FONT><BR>
iterum atque iterum vale. Dono quidem promptissime, unum id doleo, quod<BR>
video te virum tam honestum egere pecuniis nostris. Habebis statim, postquam<BR>
farcimenti reliquum extraxero.<BR>
<BR>
POG. Non multum refert, si tradas cum appertinentibus etiam. <BR>
<BR>
PED. Quoniam ita vis, trado. Dii hunc cum omnibus appertinentibus eradicent.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>485</B></FONT><BR>
<BR>
POG. Hanc ego (cum tam ornata sit) in dies festos reservabo. Tu fortasse habes<BR>
quam quotidie terere possum.<BR>
<BR>
DRO. At obsecro iam te ne velis potentiam hanc in actum producere, praesertim <BR>
cum a posse ad esse non valet consequentia. Ham in hoc pauxillulo (mihi crede) <BR>
quod restat nummuli essentia ipsa et existentia mea constitit.&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>490</B></FONT><BR>
<BR>
POG. Quaeso, sine te exorem, vir doctissime. Obtestor te per acumen ingenii tui,<BR>
et ensis mei.<BR>
<BR>
DRO. Oh sat est: exorasti satis, habe tibi.<BR>
<BR>
POG. Munificentissimi viri, dedistis haec mihi, annon?<BR>
<BR>
PED. Etiam plane, maxime, admodum. Et tu accepisti, annon?&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>495</B></FONT><BR>
<BR>
POG. Sed mutuo, annon? Valete.<BR>
<BR>
PED. Mutuum, quasi meum-tuum. Sed illud nuper meum iam fit tuum sine mu- <BR>
tuatione, aut mutatione. Proh scelus!<BR>
<BR>
DRO. Abi, rue, redi in primam materiam, claudum monstrum, nunquam intentum <BR>
a natura universali, defectus et error naturae particularis. Peri tu omnium infra&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>500</B></FONT><BR>
sphaeram lunae existentium perditissime, qui contemplativos spolias. Utinam<BR>
grave tuum de cruce feratur deorsum, aut in ipso hoc nunc exarescat tibi <BR>
humidum radicale. Quam ego tremui totus, ne ense suo penetraret dimensi- <BR>
onem meam! Utinam ego hodie potius cum centum simul captiosis sophistis dis- <BR>
putassem in scholis publicis nostris, modo unius huius strangulatorium argu-&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>505</B></FONT><BR>
mentum evitassem.<BR>
<BR>
PED. Quoniam mortale tuum pectus coegit auri mei sacra fames (sacra per<BR>
antithesin, vel sacrum est quod diis inferis devotum) opto, ut quicquid tetigeris, <BR>
aurum statim fiat. Hoc tu fortasse praeclarum putares, sed eveniret tum tibi,<BR>
quod Midae (cuius etiam obiter utinam auriculas haberes) qui fame peribat, quod &nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>510</B></FONT><BR>
auro vesci nequibat. Sed video iam campum in quo exultare possit oratio: Te Mer- <BR>
curialem (non quoad linguam, sed quoad manus) vexent saxum sitisque Tantali, <BR>
Ixionis rota vaga vagum torqueat, Charon remiger Orci Phlegetontis in undas <BR>
deferat, qui falcem tuam meam in messem immisisti. Mihi tamen non eripuisti <BR>
divinam animi constantiam, pessime, non scientiam, non prudentiam, non virtutem&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2><B>515</B></FONT><BR>
ullam denique (quod de Atillio Regulo dictum divinitus). <BR>
<BR>
DRO. At mihi eripuit liberalitatis, etsi non habitum ipsum, tamen actum et instru-<BR>
menta. Nam evacuatus sum ego (quod est contra omnem medicinam) radicaliter.<BR>
<BR>
PED. Eamus intro ne hic fortasse denuo nos invadat.<BR>
</BLOCKQUOTE>
<P>
<HR>
<HR>
<CENTER><TABLE BORDER=0 CELLSPACING=15 CELLPADDING=0>
<TR>
	<TD><A HREF="forsett.html">Forsett</A>
	<TD><A HREF="neo.html">Neo-Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
</BODY>
</HTML>