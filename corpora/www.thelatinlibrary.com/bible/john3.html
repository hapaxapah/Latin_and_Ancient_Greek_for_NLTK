<HTML><HEAD>
<TITLE>John 3</TITLE>
</HEAD>
<BODY BACKGROUND="/white.jpg" BGCOLOR="#FFFFFF">
<BR>
<CENTER>
<FONT SIZE=5>EPISTULA IOANNIS III</FONT></CENTER>
<P>
<HR><HR>
<P>
<FONT size=4>
<FONT SIZE=5>I</FONT>  Senior Gaio carissimo quem ego diligo in veritate. <FONT SIZE=1>2</FONT> Carissime de omnibus orationem facio
prospere te ingredi et valere sicut prospere agit anima tua. <FONT SIZE=1>3</FONT> Gavisus sum valde venientibus fratribus
et testimonium perhibentibus veritati tuae sicut tu in veritate ambulas. <FONT SIZE=1>4</FONT> Maiorem horum non
habeo gratiam quam ut audiam filios meos in veritate ambulantes.
<P>
 <FONT SIZE=1>5</FONT> Carissime fideliter facis quicquid
operaris in fratres et hoc in peregrinos, <FONT SIZE=1>6</FONT> qui testimonium reddiderunt caritati tuae in conspectu
ecclesiae quos bene facies deducens digne Deo; <FONT SIZE=1>7</FONT> pro nomine enim profecti sunt nihil accipientes a
gentibus. <FONT SIZE=1>8</FONT> Nos ergo debemus suscipere huiusmodi ut cooperatores simus veritatis.
<P>
 <FONT SIZE=1>9</FONT> Scripsissem
forsitan ecclesiae sed is qui amat primatum gerere in eis, Diotrepes, non recipit nos. <FONT SIZE=1>10</FONT> Propter hoc, si
venero, commoneam eius opera quae facit verbis malignis garriens in nos; et quasi non ei ista
sufficiant nec ipse suscipit fratres et eos qui cupiunt prohibet et de ecclesia eicit.
<P>
 <FONT SIZE=1>11</FONT> Carissime noli
imitari malum sed quod bonum est. Qui benefacit ex Deo est; qui malefacit non vidit Deum.
<P>
 <FONT SIZE=1>12</FONT>
Demetrio testimonium redditur ab omnibus et ab ipsa veritate; et nos autem testimonium perhibemus
et nosti quoniam testimonium nostrum verum est.
<P>
 <FONT SIZE=1>13</FONT> Multa habui scribere tibi sed nolui per
atramentum et calamum scribere tibi; <FONT SIZE=1>14</FONT> spero autem protinus te videre et os ad os loquemur. 
<P>
<FONT SIZE=1>15</FONT>
Pax tibi. Salutant te amici. Saluta amicos per nomen. 
<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
