<HTML><HEAD><TITLE>Vulgate: Paul to Timothy II</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>EPISTULA PAULI AD TIMOTHEUM ;II</CENTER></FONT></font>
<P><HR><CENTER>
	<FONT SIZE="3"><A HREF=#1>1</A>	<A HREF=#2>2</A>	<A HREF=#3>3</A>	<A HREF=#4>4</A>	</FONT></CENTER><HR>
<FONT SIZE="4">
<P><A NAME="1"></A><B>CAPUT 1</b><P><FONT size=2>1</FONT>&nbsp;&nbsp;Paulus apostolus Christi Iesu per voluntatem Dei secundum promissionem vitae quae est in Christo Iesu<BR><FONT size=2>2</FONT>&nbsp;&nbsp;Timotheo carissimo filio gratia misericordia pax a Deo Patre et Christo Iesu Domino nostro<BR><FONT size=2>3</FONT>&nbsp;&nbsp;gratias ago Deo cui servio a progenitoribus in conscientia pura quam sine intermissione habeam tui memoriam in orationibus meis nocte ac die<BR><FONT size=2>4</FONT>&nbsp;&nbsp;desiderans te videre memor lacrimarum tuarum ut gaudio implear<BR><FONT size=2>5</FONT>&nbsp;&nbsp;recordationem accipiens eius fidei quae est in te non ficta quae et habitavit primum in avia tua Loide et matre tua Eunice certus sum autem quod et in te<BR><FONT size=2>6</FONT>&nbsp;&nbsp;propter quam causam admoneo te ut resuscites gratiam Dei quae est in te per inpositionem manuum mearum<BR><FONT size=2>7</FONT>&nbsp;&nbsp;non enim dedit nobis Deus spiritum timoris sed virtutis et dilectionis et sobrietatis<BR><FONT size=2>8</FONT>&nbsp;&nbsp;noli itaque erubescere testimonium Domini nostri neque me vinctum eius sed conlabora evangelio secundum virtutem Dei<BR><FONT size=2>9</FONT>&nbsp;&nbsp;qui nos liberavit et vocavit vocatione sancta non secundum opera nostra sed secundum propositum suum et gratiam quae data est nobis in Christo Iesu ante tempora saecularia<BR><FONT size=2>10</FONT>&nbsp;&nbsp;manifestata est autem nunc per inluminationem salvatoris nostri Iesu Christi qui destruxit quidem mortem inluminavit autem vitam et incorruptionem per evangelium<BR><FONT size=2>11</FONT>&nbsp;&nbsp;in quo positus sum ego praedicator et apostolus et magister gentium<BR><FONT size=2>12</FONT>&nbsp;&nbsp;ob quam causam etiam haec patior sed non confundor scio enim cui credidi et certus sum quia potens est depositum meum servare in illum diem<BR><FONT size=2>13</FONT>&nbsp;&nbsp;formam habe sanorum verborum quae a me audisti in fide et dilectione in Christo Iesu<BR><FONT size=2>14</FONT>&nbsp;&nbsp;bonum depositum custodi per Spiritum Sanctum qui habitat in nobis<BR><FONT size=2>15</FONT>&nbsp;&nbsp;scis hoc quod aversi sunt a me omnes qui in Asia sunt ex quibus est Phygelus et Hermogenes<BR><FONT size=2>16</FONT>&nbsp;&nbsp;det misericordiam Dominus Onesifori domui quia saepe me refrigeravit et catenam meam non erubuit<BR><FONT size=2>17</FONT>&nbsp;&nbsp;sed cum Romam venisset sollicite me quaesivit et invenit<BR><FONT size=2>18</FONT>&nbsp;&nbsp;det illi Dominus invenire misericordiam a Domino in illa die et quanta Ephesi ministravit melius tu nosti 
<P><HR>
<P><A NAME="2"></A><B>CAPUT 2</b><P><FONT size=2>1</FONT>&nbsp;&nbsp;tu ergo fili mi confortare in gratia quae est in Christo Iesu<BR><FONT size=2>2</FONT>&nbsp;&nbsp;et quae audisti a me per multos testes haec commenda fidelibus hominibus qui idonei erunt et alios docere<BR><FONT size=2>3</FONT>&nbsp;&nbsp;labora sicut bonus miles Christi Iesu<BR><FONT size=2>4</FONT>&nbsp;&nbsp;nemo militans inplicat se negotiis saecularibus ut ei placeat cui se probavit<BR><FONT size=2>5</FONT>&nbsp;&nbsp;nam et qui certat in agone non coronatur nisi legitime certaverit<BR><FONT size=2>6</FONT>&nbsp;&nbsp;laborantem agricolam oportet primum de fructibus accipere<BR><FONT size=2>7</FONT>&nbsp;&nbsp;intellege quae dico dabit enim tibi Dominus in omnibus intellectum<BR><FONT size=2>8</FONT>&nbsp;&nbsp;memor esto Iesum Christum resurrexisse a mortuis ex semine David secundum evangelium meum<BR><FONT size=2>9</FONT>&nbsp;&nbsp;in quo laboro usque ad vincula quasi male operans sed verbum Dei non est alligatum<BR><FONT size=2>10</FONT>&nbsp;&nbsp;ideo omnia sustineo propter electos ut et ipsi salutem consequantur quae est in Christo Iesu cum gloria caelesti<BR><FONT size=2>11</FONT>&nbsp;&nbsp;fidelis sermo nam si conmortui sumus et convivemus<BR><FONT size=2>12</FONT>&nbsp;&nbsp;si sustinemus et conregnabimus si negabimus et ille negabit nos<BR><FONT size=2>13</FONT>&nbsp;&nbsp;si non credimus ille fidelis manet negare se ipsum non potest<BR><FONT size=2>14</FONT>&nbsp;&nbsp;haec commone testificans coram Domino noli verbis contendere in nihil utile ad subversionem audientium<BR><FONT size=2>15</FONT>&nbsp;&nbsp;sollicite cura te ipsum probabilem exhibere Deo operarium inconfusibilem recte tractantem verbum veritatis<BR><FONT size=2>16</FONT>&nbsp;&nbsp;profana autem inaniloquia devita multum enim proficient ad impietatem<BR><FONT size=2>17</FONT>&nbsp;&nbsp;et sermo eorum ut cancer serpit ex quibus est Hymeneus et Philetus<BR><FONT size=2>18</FONT>&nbsp;&nbsp;qui a veritate exciderunt dicentes resurrectionem iam factam et subvertunt quorundam fidem<BR><FONT size=2>19</FONT>&nbsp;&nbsp;sed firmum fundamentum Dei stetit habens signaculum hoc cognovit Dominus qui sunt eius et discedat ab iniquitate omnis qui nominat nomen Domini<BR><FONT size=2>20</FONT>&nbsp;&nbsp;in magna autem domo non solum sunt vasa aurea et argentea sed et lignea et fictilia et quaedam quidem in honorem quaedam autem in contumeliam<BR><FONT size=2>21</FONT>&nbsp;&nbsp;si quis ergo emundaverit se ab istis erit vas in honorem sanctificatum et utile Domino ad omne opus bonum paratum<BR><FONT size=2>22</FONT>&nbsp;&nbsp;iuvenilia autem desideria fuge sectare vero iustitiam fidem caritatem pacem cum his qui invocant Dominum de corde puro<BR><FONT size=2>23</FONT>&nbsp;&nbsp;stultas autem et sine disciplina quaestiones devita sciens quia generant lites<BR><FONT size=2>24</FONT>&nbsp;&nbsp;servum autem Domini non oportet litigare sed mansuetum esse ad omnes docibilem patientem<BR><FONT size=2>25</FONT>&nbsp;&nbsp;cum modestia corripientem eos qui resistunt nequando det illis Deus paenitentiam ad cognoscendam veritatem<BR><FONT size=2>26</FONT>&nbsp;&nbsp;et resipiscant a diaboli laqueis a quo capti tenentur ad ipsius voluntatem 
<P><HR>
<P><A NAME="3"></A><B>CAPUT 3</b><P><FONT size=2>1</FONT>&nbsp;&nbsp;hoc autem scito quod in novissimis diebus instabunt tempora periculosa<BR><FONT size=2>2</FONT>&nbsp;&nbsp;et erunt homines se ipsos amantes cupidi elati superbi blasphemi parentibus inoboedientes ingrati scelesti<BR><FONT size=2>3</FONT>&nbsp;&nbsp;sine affectione sine pace criminatores incontinentes inmites sine benignitate<BR><FONT size=2>4</FONT>&nbsp;&nbsp;proditores protervi tumidi voluptatium amatores magis quam Dei<BR><FONT size=2>5</FONT>&nbsp;&nbsp;habentes speciem quidem pietatis virtutem autem eius abnegantes et hos devita<BR><FONT size=2>6</FONT>&nbsp;&nbsp;ex his enim sunt qui penetrant domos et captivas ducunt mulierculas oneratas peccatis quae ducuntur variis desideriis<BR><FONT size=2>7</FONT>&nbsp;&nbsp;semper discentes et numquam ad scientiam veritatis pervenientes<BR><FONT size=2>8</FONT>&nbsp;&nbsp;quemadmodum autem Iannes et Mambres restiterunt Mosi ita et hii resistunt veritati homines corrupti mente reprobi circa fidem<BR><FONT size=2>9</FONT>&nbsp;&nbsp;sed ultra non proficient insipientia enim eorum manifesta erit omnibus sicut et illorum fuit<BR><FONT size=2>10</FONT>&nbsp;&nbsp;tu autem adsecutus es meam doctrinam institutionem propositum fidem longanimitatem dilectionem patientiam<BR><FONT size=2>11</FONT>&nbsp;&nbsp;persecutiones passiones qualia mihi facta sunt Antiochiae Iconii Lystris quales persecutiones sustinui et ex omnibus me eripuit Dominus<BR><FONT size=2>12</FONT>&nbsp;&nbsp;et omnes qui volunt pie vivere in Christo Iesu persecutionem patientur<BR><FONT size=2>13</FONT>&nbsp;&nbsp;mali autem homines et seductores proficient in peius errantes et in errorem mittentes<BR><FONT size=2>14</FONT>&nbsp;&nbsp;tu vero permane in his quae didicisti et credita sunt tibi sciens a quo didiceris<BR><FONT size=2>15</FONT>&nbsp;&nbsp;et quia ab infantia sacras litteras nosti quae te possint instruere ad salutem per fidem quae est in Christo Iesu<BR><FONT size=2>16</FONT>&nbsp;&nbsp;omnis scriptura divinitus inspirata et utilis ad docendum ad arguendum ad corrigendum ad erudiendum in iustitia<BR><FONT size=2>17</FONT>&nbsp;&nbsp;ut perfectus sit homo Dei ad omne opus bonum instructus 
<P><HR>
<P><A NAME="4"></A><B>CAPUT 4</b><P><FONT size=2>1</FONT>&nbsp;&nbsp;testificor coram Deo et Christo Iesu qui iudicaturus est vivos ac mortuos et adventum ipsius et regnum eius<BR><FONT size=2>2</FONT>&nbsp;&nbsp;praedica verbum insta oportune inportune argue obsecra increpa in omni patientia et doctrina<BR><FONT size=2>3</FONT>&nbsp;&nbsp;erit enim tempus cum sanam doctrinam non sustinebunt sed ad sua desideria coacervabunt sibi magistros prurientes auribus<BR><FONT size=2>4</FONT>&nbsp;&nbsp;et a veritate quidem auditum avertent ad fabulas autem convertentur<BR><FONT size=2>5</FONT>&nbsp;&nbsp;tu vero vigila in omnibus labora opus fac evangelistae ministerium tuum imple<BR><FONT size=2>6</FONT>&nbsp;&nbsp;ego enim iam delibor et tempus meae resolutionis instat<BR><FONT size=2>7</FONT>&nbsp;&nbsp;bonum certamen certavi cursum consummavi fidem servavi<BR><FONT size=2>8</FONT>&nbsp;&nbsp;in reliquo reposita est mihi iustitiae corona quam reddet mihi Dominus in illa die iustus iudex non solum autem mihi sed et his qui diligunt adventum eius<BR><FONT size=2>9</FONT>&nbsp;&nbsp;festina venire ad me cito<BR><FONT size=2>10</FONT>&nbsp;&nbsp;Demas enim me dereliquit diligens hoc saeculum et abiit Thessalonicam Crescens in Galliam Titus in Dalmatiam<BR><FONT size=2>11</FONT>&nbsp;&nbsp;Lucas est mecum solus Marcum adsume et adduc tecum est enim mihi utilis in ministerium<BR><FONT size=2>12</FONT>&nbsp;&nbsp;Tychicum autem misi Ephesum<BR><FONT size=2>13</FONT>&nbsp;&nbsp;paenulam quam reliqui Troade apud Carpum veniens adfers et libros maxime autem membranas<BR><FONT size=2>14</FONT>&nbsp;&nbsp;Alexander aerarius multa mala mihi ostendit reddat ei Dominus secundum opera eius<BR><FONT size=2>15</FONT>&nbsp;&nbsp;quem et tu devita valde enim restitit verbis nostris<BR><FONT size=2>16</FONT>&nbsp;&nbsp;in prima mea defensione nemo mihi adfuit sed omnes me dereliquerunt non illis reputetur<BR><FONT size=2>17</FONT>&nbsp;&nbsp;Dominus autem mihi adstitit et confortavit me ut per me praedicatio impleatur et audiant omnes gentes et liberatus sum de ore leonis<BR><FONT size=2>18</FONT>&nbsp;&nbsp;liberabit me Dominus ab omni opere malo et salvum faciet in regnum suum caeleste cui gloria in saecula saeculorum amen<BR><FONT size=2>19</FONT>&nbsp;&nbsp;saluta Priscam et Aquilam et Onesifori domum<BR><FONT size=2>20</FONT>&nbsp;&nbsp;Erastus remansit Corinthi Trophimum autem reliqui infirmum Mileti<BR><FONT size=2>21</FONT>&nbsp;&nbsp;festina ante hiemem venire salutat te Eubulus et Pudens et Linus et Claudia et fratres omnes<BR><FONT size=2>22</FONT>&nbsp;&nbsp;Dominus Iesus cum spiritu tuo gratia nobiscum amen 

<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
