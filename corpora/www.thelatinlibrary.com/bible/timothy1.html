<HTML><HEAD><TITLE>Vulgate: Paul to Timothy I</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>EPISTULA PAULI AD ;TIMOTHEUM I</CENTER></FONT></font>
<P><HR><CENTER>
	<FONT SIZE="3"><A HREF=#1>1</A>	<A HREF=#2>2</A>	<A HREF=#3>3</A>	<A HREF=#4>4</A>	<A HREF=#5>5</A>	<A HREF=#6>6</A>	</FONT></CENTER><HR>
<FONT SIZE="4">
<P><A NAME="1"></A><B>CAPUT 1</b><P><FONT size=2>1</FONT>&nbsp;&nbsp;Paulus apostolus Christi Iesu secundum imperium Dei salvatoris nostri et Christi Iesu spei nostrae<BR><FONT size=2>2</FONT>&nbsp;&nbsp;Timotheo dilecto filio in fide gratia misericordia pax a Deo Patre et Christo Iesu Domino nostro<BR><FONT size=2>3</FONT>&nbsp;&nbsp;sicut rogavi te ut remaneres Ephesi cum irem in Macedoniam ut denuntiares quibusdam ne aliter docerent<BR><FONT size=2>4</FONT>&nbsp;&nbsp;neque intenderent fabulis et genealogiis interminatis quae quaestiones praestant magis quam aedificationem Dei quae est in fide<BR><FONT size=2>5</FONT>&nbsp;&nbsp;finis autem praecepti est caritas de corde puro et conscientia bona et fide non ficta<BR><FONT size=2>6</FONT>&nbsp;&nbsp;a quibus quidam aberrantes conversi sunt in vaniloquium<BR><FONT size=2>7</FONT>&nbsp;&nbsp;volentes esse legis doctores non intellegentes neque quae loquuntur neque de quibus adfirmant<BR><FONT size=2>8</FONT>&nbsp;&nbsp;scimus autem quia bona est lex si quis ea legitime utatur<BR><FONT size=2>9</FONT>&nbsp;&nbsp;sciens hoc quia iusto lex non est posita sed iniustis et non subditis impiis et peccatoribus sceleratis et contaminatis patricidis et matricidis homicidis<BR><FONT size=2>10</FONT>&nbsp;&nbsp;fornicariis masculorum concubitoribus plagiariis mendacibus periuris et si quid aliud sanae doctrinae adversatur<BR><FONT size=2>11</FONT>&nbsp;&nbsp;quae est secundum evangelium gloriae beati Dei quod creditum est mihi<BR><FONT size=2>12</FONT>&nbsp;&nbsp;gratias ago ei qui me confortavit Christo Iesu Domino nostro quia fidelem me existimavit ponens in ministerio<BR><FONT size=2>13</FONT>&nbsp;&nbsp;qui prius fui blasphemus et persecutor et contumeliosus sed misericordiam consecutus sum quia ignorans feci in incredulitate<BR><FONT size=2>14</FONT>&nbsp;&nbsp;superabundavit autem gratia Domini nostri cum fide et dilectione quae est in Christo Iesu<BR><FONT size=2>15</FONT>&nbsp;&nbsp;fidelis sermo et omni acceptione dignus quia Christus Iesus venit in mundum peccatores salvos facere quorum primus ego sum<BR><FONT size=2>16</FONT>&nbsp;&nbsp;sed ideo misericordiam consecutus sum ut in me primo ostenderet Christus Iesus omnem patientiam ad deformationem eorum qui credituri sunt illi in vitam aeternam<BR><FONT size=2>17</FONT>&nbsp;&nbsp;regi autem saeculorum inmortali invisibili soli Deo honor et gloria in saecula saeculorum amen<BR><FONT size=2>18</FONT>&nbsp;&nbsp;hoc praeceptum commendo tibi fili Timothee secundum praecedentes in te prophetias ut milites in illis bonam militiam<BR><FONT size=2>19</FONT>&nbsp;&nbsp;habens fidem et bonam conscientiam quam quidam repellentes circa fidem naufragaverunt<BR><FONT size=2>20</FONT>&nbsp;&nbsp;ex quibus est Hymeneus et Alexander quos tradidi Satanae ut discant non blasphemare 
<P><HR>
<P><A NAME="2"></A><B>CAPUT 2</b><P><FONT size=2>1</FONT>&nbsp;&nbsp;obsecro igitur primo omnium fieri obsecrationes orationes postulationes gratiarum actiones pro omnibus hominibus<BR><FONT size=2>2</FONT>&nbsp;&nbsp;pro regibus et omnibus qui in sublimitate sunt ut quietam et tranquillam vitam agamus in omni pietate et castitate<BR><FONT size=2>3</FONT>&nbsp;&nbsp;hoc enim bonum est et acceptum coram salutari nostro Deo<BR><FONT size=2>4</FONT>&nbsp;&nbsp;qui omnes homines vult salvos fieri et ad agnitionem veritatis venire<BR><FONT size=2>5</FONT>&nbsp;&nbsp;unus enim Deus unus et mediator Dei et hominum homo Christus Iesus<BR><FONT size=2>6</FONT>&nbsp;&nbsp;qui dedit redemptionem semet ipsum pro omnibus testimonium temporibus suis<BR><FONT size=2>7</FONT>&nbsp;&nbsp;in quo positus sum ego praedicator et apostolus veritatem dico non mentior doctor gentium in fide et veritate<BR><FONT size=2>8</FONT>&nbsp;&nbsp;volo ergo viros orare in omni loco levantes puras manus sine ira et disceptatione<BR><FONT size=2>9</FONT>&nbsp;&nbsp;similiter et mulieres in habitu ornato cum verecundia et sobrietate ornantes se non in tortis crinibus aut auro aut margaritis vel veste pretiosa<BR><FONT size=2>10</FONT>&nbsp;&nbsp;sed quod decet mulieres promittentes pietatem per opera bona<BR><FONT size=2>11</FONT>&nbsp;&nbsp;mulier in silentio discat cum omni subiectione<BR><FONT size=2>12</FONT>&nbsp;&nbsp;docere autem mulieri non permitto neque dominari in virum sed esse in silentio<BR><FONT size=2>13</FONT>&nbsp;&nbsp;Adam enim primus formatus est deinde Eva<BR><FONT size=2>14</FONT>&nbsp;&nbsp;et Adam non est seductus mulier autem seducta in praevaricatione fuit<BR><FONT size=2>15</FONT>&nbsp;&nbsp;salvabitur autem per filiorum generationem si permanserint in fide et dilectione et sanctificatione cum sobrietate 
<P><HR>
<P><A NAME="3"></A><B>CAPUT 3</b><P><FONT size=2>1</FONT>&nbsp;&nbsp;fidelis sermo si quis episcopatum desiderat bonum opus desiderat<BR><FONT size=2>2</FONT>&nbsp;&nbsp;oportet ergo episcopum inreprehensibilem esse unius uxoris virum sobrium prudentem ornatum hospitalem doctorem<BR><FONT size=2>3</FONT>&nbsp;&nbsp;non vinolentum non percussorem sed modestum non litigiosum non cupidum<BR><FONT size=2>4</FONT>&nbsp;&nbsp;suae domui bene praepositum filios habentem subditos cum omni castitate<BR><FONT size=2>5</FONT>&nbsp;&nbsp;si quis autem domui suae praeesse nescit quomodo ecclesiae Dei diligentiam habebit<BR><FONT size=2>6</FONT>&nbsp;&nbsp;non neophytum ne in superbia elatus in iudicium incidat diaboli<BR><FONT size=2>7</FONT>&nbsp;&nbsp;oportet autem illum et testimonium habere bonum ab his qui foris sunt ut non in obprobrium incidat et laqueum diaboli<BR><FONT size=2>8</FONT>&nbsp;&nbsp;diaconos similiter pudicos non bilingues non multo vino deditos non turpe lucrum sectantes<BR><FONT size=2>9</FONT>&nbsp;&nbsp;habentes mysterium fidei in conscientia pura<BR><FONT size=2>10</FONT>&nbsp;&nbsp;et hii autem probentur primum et sic ministrent nullum crimen habentes<BR><FONT size=2>11</FONT>&nbsp;&nbsp;mulieres similiter pudicas non detrahentes sobrias fideles in omnibus<BR><FONT size=2>12</FONT>&nbsp;&nbsp;diacones sint unius uxoris viri qui filiis suis bene praesunt et suis domibus<BR><FONT size=2>13</FONT>&nbsp;&nbsp;qui enim bene ministraverint gradum sibi bonum adquirent et multam fiduciam in fide quae est in Christo Iesu<BR><FONT size=2>14</FONT>&nbsp;&nbsp;haec tibi scribo sperans venire ad te cito<BR><FONT size=2>15</FONT>&nbsp;&nbsp;si autem tardavero ut scias quomodo oporteat te in domo Dei conversari quae est ecclesia Dei vivi columna et firmamentum veritatis<BR><FONT size=2>16</FONT>&nbsp;&nbsp;et manifeste magnum est pietatis sacramentum quod manifestatum est in carne iustificatum est in spiritu apparuit angelis praedicatum est gentibus creditum est in mundo adsumptum est in gloria 
<P><HR>
<P><A NAME="4"></A><B>CAPUT 4</b><P><FONT size=2>1</FONT>&nbsp;&nbsp;Spiritus autem manifeste dicit quia in novissimis temporibus discedent quidam a fide adtendentes spiritibus erroris et doctrinis daemoniorum<BR><FONT size=2>2</FONT>&nbsp;&nbsp;in hypocrisi loquentium mendacium et cauteriatam habentium suam conscientiam<BR><FONT size=2>3</FONT>&nbsp;&nbsp;prohibentium nubere abstinere a cibis quos Deus creavit ad percipiendum cum gratiarum actione fidelibus et his qui cognoverunt veritatem<BR><FONT size=2>4</FONT>&nbsp;&nbsp;quia omnis creatura Dei bona et nihil reiciendum quod cum gratiarum actione percipitur<BR><FONT size=2>5</FONT>&nbsp;&nbsp;sanctificatur enim per verbum Dei et orationem<BR><FONT size=2>6</FONT>&nbsp;&nbsp;haec proponens fratribus bonus eris minister Christi Iesu enutritus verbis fidei et bonae doctrinae quam adsecutus es<BR><FONT size=2>7</FONT>&nbsp;&nbsp;ineptas autem et aniles fabulas devita exerce te ipsum ad pietatem<BR><FONT size=2>8</FONT>&nbsp;&nbsp;nam corporalis exercitatio ad modicum utilis est pietas autem ad omnia utilis est promissionem habens vitae quae nunc est et futurae<BR><FONT size=2>9</FONT>&nbsp;&nbsp;fidelis sermo et omni acceptione dignus<BR><FONT size=2>10</FONT>&nbsp;&nbsp;in hoc enim laboramus et maledicimur quia speravimus in Deum vivum qui est salvator omnium hominum maxime fidelium<BR><FONT size=2>11</FONT>&nbsp;&nbsp;praecipe haec et doce<BR><FONT size=2>12</FONT>&nbsp;&nbsp;nemo adulescentiam tuam contemnat sed exemplum esto fidelium in verbo in conversatione in caritate in fide in castitate<BR><FONT size=2>13</FONT>&nbsp;&nbsp;dum venio adtende lectioni exhortationi doctrinae<BR><FONT size=2>14</FONT>&nbsp;&nbsp;noli neglegere gratiam quae in te est quae data est tibi per prophetiam cum inpositione manuum presbyterii<BR><FONT size=2>15</FONT>&nbsp;&nbsp;haec meditare in his esto ut profectus tuus manifestus sit omnibus<BR><FONT size=2>16</FONT>&nbsp;&nbsp;adtende tibi et doctrinae insta in illis hoc enim faciens et te ipsum salvum facies et qui te audiunt 
<P><HR>
<P><A NAME="5"></A><B>CAPUT 5</b><P><FONT size=2>1</FONT>&nbsp;&nbsp;seniorem ne increpaveris sed obsecra ut patrem iuvenes ut fratres<BR><FONT size=2>2</FONT>&nbsp;&nbsp;anus ut matres iuvenculas ut sorores in omni castitate<BR><FONT size=2>3</FONT>&nbsp;&nbsp;viduas honora quae vere viduae sunt<BR><FONT size=2>4</FONT>&nbsp;&nbsp;si qua autem vidua filios aut nepotes habet discant primum domum suam regere et mutuam vicem reddere parentibus hoc enim acceptum est coram Deo<BR><FONT size=2>5</FONT>&nbsp;&nbsp;quae autem vere vidua est et desolata speravit in Deum et instat obsecrationibus et orationibus nocte ac die<BR><FONT size=2>6</FONT>&nbsp;&nbsp;nam quae in deliciis est vivens mortua est<BR><FONT size=2>7</FONT>&nbsp;&nbsp;et hoc praecipe ut inreprehensibiles sint<BR><FONT size=2>8</FONT>&nbsp;&nbsp;si quis autem suorum et maxime domesticorum curam non habet fidem negavit et est infideli deterior<BR><FONT size=2>9</FONT>&nbsp;&nbsp;vidua eligatur non minus sexaginta annorum quae fuerit unius viri uxor<BR><FONT size=2>10</FONT>&nbsp;&nbsp;in operibus bonis testimonium habens si filios educavit si hospitio recepit si sanctorum pedes lavit si tribulationem patientibus subministravit si omne opus bonum subsecuta est<BR><FONT size=2>11</FONT>&nbsp;&nbsp;adulescentiores autem viduas devita cum enim luxuriatae fuerint in Christo nubere volunt<BR><FONT size=2>12</FONT>&nbsp;&nbsp;habentes damnationem quia primam fidem irritam fecerunt<BR><FONT size=2>13</FONT>&nbsp;&nbsp;simul autem et otiosae discunt circumire domos non solum otiosae sed et verbosae et curiosae loquentes quae non oportet<BR><FONT size=2>14</FONT>&nbsp;&nbsp;volo ergo iuveniores nubere filios procreare matres familias esse nullam occasionem dare adversario maledicti gratia<BR><FONT size=2>15</FONT>&nbsp;&nbsp;iam enim quaedam conversae sunt retro Satanan<BR><FONT size=2>16</FONT>&nbsp;&nbsp;si qua fidelis habet viduas subministret illis et non gravetur ecclesia ut his quae vere viduae sunt sufficiat<BR><FONT size=2>17</FONT>&nbsp;&nbsp;qui bene praesunt presbyteri duplici honore digni habeantur maxime qui laborant in verbo et doctrina<BR><FONT size=2>18</FONT>&nbsp;&nbsp;dicit enim scriptura non infrenabis os bovi trituranti et dignus operarius mercede sua<BR><FONT size=2>19</FONT>&nbsp;&nbsp;adversus presbyterum accusationem noli recipere nisi sub duobus et tribus testibus<BR><FONT size=2>20</FONT>&nbsp;&nbsp;peccantes coram omnibus argue ut et ceteri timorem habeant<BR><FONT size=2>21</FONT>&nbsp;&nbsp;testor coram Deo et Christo Iesu et electis angelis ut haec custodias sine praeiudicio nihil faciens in aliam partem declinando<BR><FONT size=2>22</FONT>&nbsp;&nbsp;manus cito nemini inposueris neque communicaveris peccatis alienis te ipsum castum custodi<BR><FONT size=2>23</FONT>&nbsp;&nbsp;noli adhuc aquam bibere sed vino modico utere propter stomachum tuum et frequentes tuas infirmitates<BR><FONT size=2>24</FONT>&nbsp;&nbsp;quorundam hominum peccata manifesta sunt praecedentia ad iudicium quosdam autem et subsequuntur<BR><FONT size=2>25</FONT>&nbsp;&nbsp;similiter et facta bona manifesta sunt et quae aliter se habent abscondi non possunt 
<P><HR>
<P><A NAME="6"></A><B>CAPUT 6</b><P><FONT size=2>1</FONT>&nbsp;&nbsp;quicumque sunt sub iugo servi dominos suos omni honore dignos arbitrentur ne nomen Domini et doctrina blasphemetur<BR><FONT size=2>2</FONT>&nbsp;&nbsp;qui autem fideles habent dominos non contemnant quia fratres sunt sed magis serviant quia fideles sunt et dilecti qui beneficii participes sunt haec doce et exhortare<BR><FONT size=2>3</FONT>&nbsp;&nbsp;si quis aliter docet et non adquiescit sanis sermonibus Domini nostri Iesu Christi et ei quae secundum pietatem est doctrinae<BR><FONT size=2>4</FONT>&nbsp;&nbsp;superbus nihil sciens sed languens circa quaestiones et pugnas verborum ex quibus oriuntur invidiae contentiones blasphemiae suspiciones malae<BR><FONT size=2>5</FONT>&nbsp;&nbsp;conflictationes hominum mente corruptorum et qui veritate privati sunt existimantium quaestum esse pietatem<BR><FONT size=2>6</FONT>&nbsp;&nbsp;est autem quaestus magnus pietas cum sufficientia<BR><FONT size=2>7</FONT>&nbsp;&nbsp;nihil enim intulimus in mundum haut dubium quia nec auferre quid possumus<BR><FONT size=2>8</FONT>&nbsp;&nbsp;habentes autem alimenta et quibus tegamur his contenti sumus<BR><FONT size=2>9</FONT>&nbsp;&nbsp;nam qui volunt divites fieri incidunt in temptationem et laqueum et desideria multa inutilia et nociva quae mergunt homines in interitum et perditionem<BR><FONT size=2>10</FONT>&nbsp;&nbsp;radix enim omnium malorum est cupiditas quam quidam appetentes erraverunt a fide et inseruerunt se doloribus multis<BR><FONT size=2>11</FONT>&nbsp;&nbsp;tu autem o homo Dei haec fuge sectare vero iustitiam pietatem fidem caritatem patientiam mansuetudinem<BR><FONT size=2>12</FONT>&nbsp;&nbsp;certa bonum certamen fidei adprehende vitam aeternam in qua vocatus es et confessus bonam confessionem coram multis testibus<BR><FONT size=2>13</FONT>&nbsp;&nbsp;praecipio tibi coram Deo qui vivificat omnia et Christo Iesu qui testimonium reddidit sub Pontio Pilato bonam confessionem<BR><FONT size=2>14</FONT>&nbsp;&nbsp;ut serves mandatum sine macula inreprehensibile usque in adventum Domini nostri Iesu Christi<BR><FONT size=2>15</FONT>&nbsp;&nbsp;quem suis temporibus ostendet beatus et solus potens rex regum et Dominus dominantium<BR><FONT size=2>16</FONT>&nbsp;&nbsp;qui solus habet inmortalitatem lucem habitans inaccessibilem quem vidit nullus hominum sed nec videre potest cui honor et imperium sempiternum amen<BR><FONT size=2>17</FONT>&nbsp;&nbsp;divitibus huius saeculi praecipe non sublime sapere neque sperare in incerto divitiarum sed in Deo qui praestat nobis omnia abunde ad fruendum<BR><FONT size=2>18</FONT>&nbsp;&nbsp;bene agere divites fieri in operibus bonis facile tribuere communicare<BR><FONT size=2>19</FONT>&nbsp;&nbsp;thesaurizare sibi fundamentum bonum in futurum ut adprehendant veram vitam<BR><FONT size=2>20</FONT>&nbsp;&nbsp;o Timothee depositum custodi devitans profanas vocum novitates et oppositiones falsi nominis scientiae<BR><FONT size=2>21</FONT>&nbsp;&nbsp;quam quidam promittentes circa fidem exciderunt gratia tecum 

<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
