<HTML>
<HEAD>
 <TITLE>Gospel of Mark</TITLE>
<META HTTP-EQUIV="Content-Type" CONTENT="text/html; CHARSET=iso-8859-1">
<LINK REL="SHORTCUT ICON" HREF="http://www.thelatinlibrary.com/icon.ico">
 </HEAD> 
<BODY BACKGROUND="/white.jpg" BGCOLOR="#FFFFFF">
<BR> 
<CENTER> <FONT SIZE=5>EVANGELIUM SECUNDUM MARCUM</FONT></CENTER> 
<P> 
<HR><HR>  
<FONT size=4><P> 
 <FONT SIZE=5>I</FONT> Initium evangelii Iesu Christi Filii Dei. <FONT SIZE=1>2</FONT> Sicut scriptum est in Isaia
propheta: "Ecce mitto angelum meum ante faciem tuam, qui praeparabit
viam tuam, 
<BLOCKQUOTE><FONT Size=1>3</FONT> vox clamantis in deserto: <BR>
'Parate viam Domini; <BR>
rectas facite semitas eius'."</BLOCKQUOTE>
<FONT Size=1>4</FONT> Fuit Ioannes Baptista in deserto baptizans et praedicans baptismum
paenitentiae in remissionem peccatorum. <FONT SIZE=1>5</FONT> Et egrediebatur ad illum
omnis Iudaeae regio et Hierosolymitae universi et baptizabantur ab illo in
Iordane flumine confitentes peccata sua. <FONT SIZE=1>6</FONT> Et erat Ioannes vestitus pilis
cameli, et zona pellicia circa lumbos eius, et lucustas et mel silvestre
edebat. <FONT SIZE=1>7</FONT> Et praedicabat dicens: "Venit fortior me post me, cuius non sum
dignus procumbens solvere corrigiam calciamentorum eius. <FONT SIZE=1>8</FONT> Ego
baptizavi vos aqua; ille vero baptizabit vos Spiritu Sancto." <BR>
<BR>
<FONT Size=1>9</FONT> Et factum est in diebus illis, venit Iesus a Nazareth Galilaeae et
baptizatus est in Iordane ab Ioanne. <FONT SIZE=1>10</FONT> Et statim ascendens de aqua vidit
apertos caelos et Spiritum tamquam columbam descendentem et
manentem in ipso. <FONT SIZE=1>11</FONT> Et vox facta est de caelis: "Tu es Filius meus dilectus;
in te complacui."<BR>
<BR>
<FONT Size=1>12</FONT> Et statim Spiritus expellit eum in desertum. <FONT SIZE=1>13</FONT> Et erat in deserto
quadraginta diebus et quadraginta noctibus et temptabatur a Satana;
eratque cum bestiis, et angeli ministrabant illi. <BR>
<BR>
<FONT Size=1>14</FONT> Postquam autem traditus est Ioannes, venit Iesus in Galilaeam
praedicans evangelium regni Dei <FONT SIZE=1>15</FONT> et dicens: "Impletum est tempus, et
appropinquavit regnum Dei; paenitemini et credite evangelio." <FONT SIZE=1>16</FONT> Et
praeteriens secus mare Galilaeae vidit Simonem et Andream fratrem eius
mittentes retia in mare; erant enim piscatores. <FONT SIZE=1>17</FONT> Et dixit eis Iesus: "Venite
post me et faciam vos fieri piscatores hominum." <FONT SIZE=1>18</FONT> Et protinus relictis
retibus secuti sunt eum. <FONT SIZE=1>19</FONT> Et progressus inde pusillum vidit Iacobum
Zebedaei et Ioannem fratrem eius et ipsos in navi componentes retia; <FONT SIZE=1>20</FONT> et
statim vocavit illos. Et relicto patre suo Zebedaeo in navi cum
mercennariis secuti sunt eum.<BR>
<BR>
<FONT Size=1>21</FONT> Et ingrediuntur Capharnaum et statim sabbatis ingressus synagogam
docebat eos. <FONT SIZE=1>22</FONT> Et stupebant super doctrina eius; erat enim docens eos
quasi potestatem habens et non sicut scribae. <FONT SIZE=1>23</FONT> Et erat in synagoga eorum
homo in spiritu immundo; et exclamavit <FONT SIZE=1>24</FONT> dicens: "Quid nobis et tibi,
Iesu Nazarene? Venisti perdere nos? Scio qui sis: Sanctus Dei." <FONT SIZE=1>25</FONT> Et
comminatus est ei Iesus dicens: "Obmutesce et exi de homine!" <FONT SIZE=1>26</FONT> Et
discerpens eum spiritus immundus et exclamans voce magna exivit ab eo.
<FONT Size=1>27</FONT> Et mirati sunt omnes, ita ut conquirerent inter se dicentes: "Quidnam
est hoc? Doctrina cum potestate; et spiritibus immundis imperat et
oboediunt ei." <FONT SIZE=1>28</FONT> Et processit rumor eius statim in omnem regionem
Galilaeae. <FONT SIZE=1>29</FONT> Et protinus egredientes de synagoga venerunt in domum
Simonis et Andreae cum Iacobo et Ioanne. <FONT SIZE=1>30</FONT> Decumbebat autem socrus
Simonis febricitans; et statim dicunt ei de illa. <FONT SIZE=1>31</FONT> Et accedens elevavit eam
apprehensa manu eius; et continuo dimisit eam febris, et ministrabat eis.<BR>
<BR>
<FONT Size=1>32</FONT> Vespere autem facto, cum occidisset sol, afferebant ad eum omnes male
habentes et daemonia habentes; <FONT SIZE=1>33</FONT> et erat omnis civitas congregata ad
ianuam. <FONT SIZE=1>34</FONT> Et curavit multos qui vexabantur variis languoribus et
daemonia multa eiciebat et non sinebat loqui ea quoniam sciebant eum.<BR>
<BR>
<FONT Size=1>35</FONT> Et diluculo valde surgens egressus abiit in desertum locum ibique
orabat. <FONT SIZE=1>36</FONT> Et persecutus est eum Simon et qui cum illo erant; <FONT SIZE=1>37</FONT> et cum
invenissent eum dixerunt ei: "Omnes quaerunt te." <FONT SIZE=1>38</FONT> Et ait illis: "Eamus
in proximos vicos et civitates ut et ibi praedicem; ad hoc enim veni." <FONT SIZE=1>39</FONT> Et
erat praedicans in synagogis eorum et omni Galilaea et daemonia eiciens.<BR>
<BR>
<FONT Size=1>40</FONT> Et venit ad eum leprosus deprecans eum et genu flexo dixit: "Si vis,
potes me mundare." <FONT SIZE=1>41</FONT> Iesus autem misertus eius extendit manum suam
et tangens eum ait illi: "Volo, mundare!" <FONT SIZE=1>42</FONT> Et cum dixisset statim
discessit ab eo lepra et mundatus est. <FONT SIZE=1>43</FONT> Et comminatus ei statim eiecit
illum <FONT SIZE=1>44</FONT> et dicit ei: "Vide, nemini quidquam dixeris; sed vade, ostende te
principi sacerdotum et offer pro emundatione tua quae praecepit Moses in
testimonium illis." <FONT SIZE=1>45</FONT> At ille egressus coepit praedicare et diffamare
sermonem, ita ut iam non posset manifeste in civitatem introire sed foris
in desertis locis esse et conveniebant ad eum undique.<BR>
<BR>
<FONT SIZE=5>2</FONT> Et iterum intravit Capharnaum post dies, <FONT SIZE=1>2</FONT> et auditum est quod in
domo esset. Et convenerunt multi, ita ut non caperet neque ad ianuam, et
loquebatur eis verbum. <FONT SIZE=1>3</FONT> Et venerunt ferentes ad eum paralyticum qui a
quattuor portabatur. <FONT SIZE=1>4</FONT> Et cum non possent offerre eum illi prae turba,
nudaverunt tectum ubi erat et patefacientes submiserunt grabatum in quo
paralyticus iacebat. <FONT SIZE=1>5</FONT> Cum vidisset autem Iesus fidem illorum, ait
paralytico: "Fili, dimittuntur tibi peccata." <FONT SIZE=1>6</FONT> Erant autem illic quidam de
scribis, sedentes et cogitantes in cordibus suis: <FONT SIZE=1>7</FONT> "Quid hic sic loquitur?
Blasphemat! Quis potest dimittere peccata nisi solus Deus?" <FONT SIZE=1>8</FONT> Quo statim
cognito Iesus spiritu suo quia sic cogitarent intra se, dicit illis: "Quid ista
cogitatis in cordibus vestris? <FONT SIZE=1>9</FONT> Quid est facilius, dicere paralytico
'Dimittuntur tibi peccata' an dicere 'Surge et tolle grabatum tuum et
ambula'? <FONT SIZE=1>10</FONT> Ut autem sciatis quia potestatem habet Filius hominis in terra
dimittendi peccata--ait paralytico: <FONT SIZE=1>11</FONT> "Tibi dico: Surge, tolle grabatum
tuum et vade in domum tuam." <FONT SIZE=1>12</FONT> Et statim ille surrexit et sublato grabato
abiit coram omnibus, ita ut admirarentur omnes et honorificarent Deum,
dicentes: "Numquam sic vidimus!"<BR>
<BR>
<FONT Size=1>13</FONT> Et egressus est rursus ad mare; omnisque turba veniebat ad eum et
docebat eos. <FONT SIZE=1>14</FONT> Et cum praeteriret, vidit Levin Alphei sedentem ad
teloneum et ait illi: "Sequere me." Et surgens secutus est eum. <FONT SIZE=1>15</FONT> Et factum
est cum accumberet in domo illius, multi publicani et peccatores simul
discumbebant cum Iesu et discipulis eius. Erant enim multi qui et
sequebantur eum. <FONT SIZE=1>16</FONT> Et scribae et Pharisaei, videntes quia manducaret
cum peccatoribus et publicanis, dicebant discipulis eius: "Quare cum
publicanis et peccatoribus manducat et bibit magister vester?" <FONT SIZE=1>17</FONT> Hoc
audito Iesus ait illis: "Non necesse habent sani medicum, sed qui male
habent; non enim veni vocare iustos, sed peccatores."<BR>
<BR>
<FONT Size=1>18</FONT> Et erant discipuli Ioannis et Pharisaei ieiunantes. Et veniunt et dicunt
illi: "Cur discipuli Ioannis et Pharisaeorum ieiunant, tui autem discipuli
non ieiunant?" <FONT SIZE=1>19</FONT> Et ait illis Iesus: "Numquid possunt convivae
nuptiarum, quamdiu sponsus cum illis est, ieiunare? Quanto tempore
habent secum sponsum, non possunt ieiunare; <FONT SIZE=1>20</FONT> venient autem dies cum
auferetur ab eis sponsus, et tunc ieiunabunt in illa die. <FONT SIZE=1>21</FONT> Nemo
assumentum panni rudis assuit vestimento veteri; alioquin aufert
supplementum novum a veteri et maior scissura fit. <FONT SIZE=1>22</FONT> Et nemo mittit
vinum novellum in utres veteres; alioquin dirumpet vinum utres et vinum
effunditur et utres peribunt. Sed vinum novum in utres novos!"<BR>
<BR>
<FONT Size=1>23</FONT> Et factum est iterum cum sabbatis ambularet per sata, et discipuli eius
coeperunt praegredi et vellere spicas. <FONT SIZE=1>24</FONT> Pharisaei autem dicebant ei:
"Ecce, quid faciunt sabbatis, quod non licet." <FONT SIZE=1>25</FONT> Et ait illis: "Numquam
legistis quid fecerit David quando necessitatem habuit et esuriit ipse et qui
cum eo erant? <FONT SIZE=1>26</FONT> Quomodo introiit in domum Dei sub Abiathar principe
sacerdotum et panes propositionis manducavit, quos non licet manducare
nisi sacerdotibus, et dedit eis, qui cum eo erant?" <FONT SIZE=1>27</FONT> Et dicebat eis:
"Sabbatum propter hominem factum est, et non homo propter sabbatum;
<FONT Size=1>28</FONT> itaque dominus est Filius hominis etiam sabbati."<P>

<FONT SIZE=5>3</FONT> Et introivit iterum synagogam. Et erat ibi homo habens manum aridam;
<FONT Size=1>2</FONT> et observabant eum, si sabbatis curaret, ut accusarent illum. <FONT SIZE=1>3</FONT> Et ait
homini habenti manum aridam: "Surge in medium." <FONT SIZE=1>4</FONT> Et dicit eis: "Licet
sabbatis bene facere an male? Animam salvam facere an perdere?" At illi
tacebant. <FONT SIZE=1>5</FONT> Et circumspiciens eos cum ira, contristatus super caecitatem
cordis eorum, dicit homini: "Extende manum tuam." Et extendit, et
restituta est manus illi. <FONT SIZE=1>6</FONT> Exeuntes autem statim Pharisaei cum
Herodianis consilium faciebant adversus eum quomodo eum perderent.<BR>
<BR>
<FONT Size=1>7</FONT> Et Iesus cum discipulis suis secessit ad mare. Et multa turba a Galilaea
et Iudaea secuta est eum <FONT SIZE=1>8</FONT> et ab Hierosolymis et ab Idumea et trans
Iordanen et qui circa Tyrum et Sidonem, multitudo magna audientes quae
faciebat, venerunt ad eum. <FONT SIZE=1>9</FONT> Et dixit discipulis suis ut navicula sibi
deserviret propter turbam, ne comprimerent eum. <FONT SIZE=1>10</FONT> Multos enim sanabat,
ita ut inruerent in eum ut illum tangerent, quotquot habebant plagas. <FONT SIZE=1>11</FONT> Et
spiritus immundi, cum illum videbant, procidebant ei et clamabant
dicentes: <FONT SIZE=1>12</FONT> "Tu es Filius Dei!" Et vehementer comminabatur eis ne
manifestarent illum.<BR>
<BR>
<FONT Size=1>13</FONT> Et ascendens in montem vocavit ad se quos voluit ipse, et venerunt ad
eum. <FONT SIZE=1>14</FONT> Et fecit ut essent Duodecim cum illo, et ut mitteret eos praedicare 
<FONT Size=1>15</FONT> et dedit illis potestatem curandi infirmitates et eiciendi daemonia; <FONT SIZE=1>16</FONT> et
imposuit Simoni nomen Petrus; <FONT SIZE=1>17</FONT> et Iacobum Zebedaei et Ioannem
fratrem Iacobi, et imposuit eis nomina Boanerges, quod est Filii tonitrui;  
<FONT Size=1>18</FONT> et Andream et Philippum et Bartholomeum et Mattheum et Thomam et
Iacobum Alphei et Thaddeum et Simonem Cananeum <FONT SIZE=1>19</FONT> et Iudam
Iscarioth, qui et tradidit illum.<BR>
<BR>
<FONT Size=1>20</FONT> Et veniunt ad domum; et convenit iterum turba, ita ut non possent
neque panem manducare. <FONT SIZE=1>21</FONT> Et cum audissent sui, exierunt tenere eum;
dicebant enim: "In furorem versus est." <FONT SIZE=1>22</FONT> Et scribae, qui ab Hierosolymis
descenderant, dicebant: "Beelzebub habet" et "In principe daemonum
eicit daemonia." <FONT SIZE=1>23</FONT> Et convocatis eis, in parabolis dicebat illis: "Quomodo
potest Satanas Satanan eicere? <FONT SIZE=1>24</FONT> Et si regnum in se dividatur, non potest
stare regnum illud; <FONT SIZE=1>25</FONT> et si domus super semetipsam dispertiatur, non
poterit domus illa stare. <FONT SIZE=1>26</FONT> Et si Satanas consurrexit in semetipsum
dispertitus est, et non potest stare sed finem habet. <FONT SIZE=1>27</FONT> Nemo potest vasa
fortis ingressus in domum diripere, nisi prius fortem alliget; et tunc
domum eius diripiet. <FONT SIZE=1>28</FONT> Amen dico vobis: Omnia dimittentur filiis
hominum peccata et blasphemiae, quibus blasphemaverint; <FONT SIZE=1>29</FONT> qui autem
blasphemaverit in Spiritum Sanctum, non habet remissionem in
aeternum, sed reus erit aeterni delicti." <FONT SIZE=1>30</FONT> Quoniam dicebant: "Spiritum
immundum habet."
<P>
<FONT Size=1>31</FONT> Et veniunt mater eius et fratres et foris stantes miserunt ad eum
vocantes eum. <FONT SIZE=1>32</FONT> Et sedebat circa eum turba, et dicunt ei: "Ecce mater tua
et fratres tui foris quaerunt te." <FONT SIZE=1>33</FONT> Et respondens eis ait: "Quae est mater
mea et fratres mei?" <FONT SIZE=1>34</FONT> Et circumspiciens eos qui in circuitu eius sedebant,
ait: "Ecce mater mea et fratres mei. <FONT SIZE=1>35</FONT> Qui enim fecerit voluntatem Dei, hic
frater meus et soror mea et mater est."
<P>
<FONT SIZE=5>4</FONT> Et iterum coepit docere ad mare. Et congregata est ad eum turba multa,
ita ut in navem ascendens sederet in mari, et omnis turba circa mare super
terram erat. <FONT SIZE=1>2</FONT> Et docebat eos in parabolis multa et dicebat illis in doctrina
sua: <FONT SIZE=1>3</FONT> "Audite. Ecce exiit seminans ad seminandum. <FONT SIZE=1>4</FONT> Et dum seminat
aliud cecidit circa viam et venerunt volucres et comederunt illud. <FONT SIZE=1>5</FONT> Aliud
vero cecidit super petrosa, ubi non habuit terram multam, et statim
exortum est quoniam non habebat altitudinem terrae; <FONT SIZE=1>6</FONT> et quando exortus
est sol, exaestuavit et, eo quod non haberet radicem, exaruit. <FONT SIZE=1>7</FONT> Et aliud
cecidit in spinas et ascenderunt spinae et suffocaverunt illud, et fructum
non dedit. <FONT SIZE=1>8</FONT> Et aliud cecidit in terram bonam et dabat fructum,
ascendentem et crescentem; et afferebat unum triginta et unum sexaginta
et unum centum." <FONT SIZE=1>9</FONT> Et dicebat: "Qui habet aures audiendi, audiat."<BR>
<BR>
<FONT Size=1>10</FONT> Et cum esset singularis, interrogaverunt eum hi, qui cum eo erant cum
Duodecim, parabolas. <FONT SIZE=1>11</FONT> Et dicebat eis: "Vobis datum est mysterium regni
Dei; illis autem, qui foris sunt, in parabolis omnia fiunt,
<BLOCKQUOTE><FONT Size=1>12</FONT> 'ut videntes videant et non videant,<BR>
et audientes audiant et non intellegant,<BR>
ne quando convertantur<BR>
et dimittantur eis peccata.'"</BLOCKQUOTE>
<FONT Size=1>13</FONT> Et ait illis: "Nescitis parabolam hanc? Et quomodo omnes parabolas
cognoscetis? <FONT SIZE=1>14</FONT> Qui seminat, verbum seminat. <FONT SIZE=1>15</FONT> Hi autem sunt, qui circa
viam, ubi seminatur verbum: et cum audierint, confestim venit Satanas et
aufert verbum, quod seminatum est in corda eorum. <FONT SIZE=1>16</FONT> Et hi sunt similiter
qui super petrosa seminantur: qui cum audierint verbum, statim cum
gaudio accipiunt illud <FONT SIZE=1>17</FONT> et non habent radicem in se, sed temporales sunt;
deinde orta tribulatione et persecutione propter verbum, confestim
scandalizantur. <FONT SIZE=1>18</FONT> Et alii sunt, qui in spinis seminantur: hi sunt qui
verbum audiunt <FONT SIZE=1>19</FONT> et aerumnae saeculi et deceptio divitiarum et circa
reliqua concupiscentiae introeuntes suffocant verbum, et sine fructu
efficitur. <FONT SIZE=1>20</FONT> Et hi sunt qui super terram bonam seminati sunt: qui audiunt
verbum et suscipiunt et fructificant unum triginta et unum sexaginta et
unum centum."<BR>
<BR>
<FONT Size=1>21</FONT> Et dicebat illis: "Numquid venit lucerna, ut sub modio ponatur aut sub
lecto? Nonne ut super candelabrum ponatur? <FONT SIZE=1>22</FONT> Non enim est aliquid
absconditum quod non manifestetur; nec factum est occultum sed ut in
palam veniat. <FONT SIZE=1>23</FONT> Si quis habet aures audiendi, audiat."<BR>
<BR>
<FONT Size=1>24</FONT> Et dicebat illis: "Videte quid audiatis. In qua mensura mensi fueritis,
remetietur vobis et adicietur vobis. <FONT SIZE=1>25</FONT> Qui enim habet, dabitur illi; et, qui
non habet, etiam quod habet, auferetur ab illo."<BR>
<BR>
<FONT Size=1>26</FONT> Et dicebat: "Sic est regnum Dei, quemadmodum si homo iaciat
sementem in terram <FONT SIZE=1>27</FONT> et dormiat et exsurgat nocte ac die, et semen
germinet et increscat, dum nescit ille. <FONT SIZE=1>28</FONT> Ultro enim terra fructificat
primum herbam, deinde spicam, deinde plenum frumentum in spica.     
<FONT Size=1>29</FONT> Et cum se produxerit fructus, statim mittit falcem, quoniam adest
messis."<BR>
<BR>
<FONT Size=1>30</FONT> Et dicebat: "Cui assimilabimus regnum Dei aut cui parabolae
comparabimus illud? <FONT SIZE=1>31</FONT> Sicut granum sinapis, quod cum seminatum
fuerit in terra, minus est omnibus seminibus quae sunt in terra; <FONT SIZE=1>32</FONT> et cum
seminatum fuerit, ascendit et fit maius omnibus holeribus et facit ramos
magnos, ita ut possint sub umbra eius aves caeli habitare."<BR>
<BR>
<FONT Size=1>33</FONT> Et talibus multis parabolis loquebatur eis verbum, prout poterant
audire; <FONT SIZE=1>34</FONT> sine parabola autem non loquebatur eis. Seorsum autem
discipulis suis disserebat omnia.<BR>
<BR>
<FONT Size=1>35</FONT> Et ait illis illa die, cum sero esset factum: "Transeamus contra." <FONT SIZE=1>36</FONT> Et
dimittentes turbam, assumunt eum, ita ut erat in navi; et aliae naves erant
cum illo. <FONT SIZE=1>37</FONT> Et facta est procella magna venti, et fluctus mittebat in navem,
ita ut impleretur navis. <FONT SIZE=1>38</FONT> Et erat ipse in puppi supra cervical dormiens; et
excitant eum et dicunt ei: "Magister, non ad te pertinet quia perimus?"    
<FONT Size=1>39</FONT> Et exsurgens comminatus est vento et dixit mari: "Tace, obmutesce!" Et
cessavit ventus et facta est tranquillitas magna. <FONT SIZE=1>40</FONT> Et ait illis: "Quid timidi
estis? Necdum habetis fidem?" Et timuerunt magno timore et dicebant ad
alterutrum: "Quis putas est iste, quia et ventus et mare oboediunt ei?"<P>
<FONT SIZE=5>5</FONT> Et venerunt trans fretum maris in regionem Gerasenorum. <FONT SIZE=1>2</FONT> Et exeunto
eo de navi, statim occurrit ei de monumentis homo in spiritu immundo,    
<FONT Size=1>3</FONT> qui domicilium habebat in monumentis; et neque catenis iam quisquam
eum poterat ligare, <FONT SIZE=1>4</FONT> quoniam saepe compedibus et catenis vinctus
dirupisset catenas et compedes comminuisset, et nemo poterat eum
domare; <FONT SIZE=1>5</FONT> et semper nocte ac die in monumentis et in montibus erat
clamans et concidens se lapidibus. <FONT SIZE=1>6</FONT> Videns autem Iesum a longe cucurrit
et adoravit eum <FONT SIZE=1>7</FONT> et clamans voce magna dicit: "Quid mihi et tibi, Iesu, Fili
Dei summi? Adiuro te per Deum, ne me torqueas." <FONT SIZE=1>8</FONT> Dicebat enim illi:
"Exi, spiritus immunde, ab homine." <FONT SIZE=1>9</FONT> Et interrogabat eum: "Quod tibi
nomen est?" Et dicit ei: "Legio nomen mihi est, quia multi sumus." <FONT SIZE=1>10</FONT> Et
deprecabatur eum multum ne se expelleret extra regionem. <FONT SIZE=1>11</FONT> Erat autem
ibi circa montem grex porcorum magnus pascens; <FONT SIZE=1>12</FONT> et deprecabantur
eum spiritus dicentes: "Mitte nos in porcos, ut in eos introeamus." <FONT SIZE=1>13</FONT> Et
concessit eis statim Iesus. Et exeuntes spiritus immundi introierunt in
porcos. Et magno impetu grex praecipitatus est in mare, ad duo milia, et
suffocati sunt in mare. <FONT SIZE=1>14</FONT> Qui autem pascebant eos, fugerunt et
nuntiaverunt in civitatem et in agros; et egressi sunt videre quid esset
factum. <FONT SIZE=1>15</FONT> Et veniunt ad Iesum; et vident illum, qui a daemonio vexabatur,
sedentem vestitum et sanae mentis, et timuerunt. <FONT SIZE=1>16</FONT> Et narraverunt illis qui
viderant qualiter factum esset ei qui daemonium habuerat et de porcis.    
<FONT Size=1>17</FONT> Et rogare eum coeperunt ut discederet de finibus eorum. <FONT SIZE=1>18</FONT> Cumque
ascenderet navem, coepit illum deprecari, qui daemonio vexatus fuerat, ut
esset cum illo. <FONT SIZE=1>19</FONT> Et non admisit eum, sed ait illi: "Vade in domum tuam
ad tuos et annuntia illis quanta tibi Dominus fecerit et misertus sit tui."   
<FONT Size=1>20</FONT> Et abiit et coepit praedicare in Decapoli quanta sibi fecisset Iesus, et
omnes mirabantur.<BR>
<BR>
<FONT Size=1>21</FONT> Et cum transcendisset Iesus in navi rursus trans fretum, convenit turba
multa ad illum, et erat circa mare. <FONT SIZE=1>22</FONT> Et venit quidam de archisynagogis
nomine Iairus et videns eum procidit ad pedes eius <FONT SIZE=1>23</FONT> et deprecabatur
eum multum dicens: "Filia mea in extremis est. Veni, impone manus
super eam ut salva sit et vivat." <FONT SIZE=1>24</FONT> Et abiit cum illo et sequebatur eum
turba multa et comprimebant illum.<BR>
<BR>
<FONT Size=1>25</FONT> Et mulier, quae erat in profluvio sanguinis annis duodecim <FONT SIZE=1>26</FONT> et fuerat
multa perpessa a compluribus medicis et erogaverat omnia sua nec
quicquam profecerat sed magis deterius habebat, <FONT SIZE=1>27</FONT> cum audisset de Iesu,
venit in turba retro et tetigit vestimentum eius; <FONT SIZE=1>28</FONT> dicebat enim: "Si vel
vestimentum eius tetigero, salva ero." <FONT SIZE=1>29</FONT> Et confestim siccatus est fons
sanguinis eius, et sensit corpore quod sanata esset a plaga. <FONT SIZE=1>30</FONT> Et statim
Iesus cognoscens in semetipso virtutem, quae exierat de eo, conversus ad
turbam aiebat: "Quis tetigit vestimenta mea?" <FONT SIZE=1>31</FONT> Et dicebant ei discipuli
sui: "Vides turbam comprimentem te et dicis 'quis me tetigit?'" <FONT SIZE=1>32</FONT> Et
circumspiciebat videre eam, quae hoc fecerat. <FONT SIZE=1>33</FONT> Mulier autem timens et
tremens, sciens quod factum esset in se, venit et procidit ante eum et dixit
ei omnem veritatem. <FONT SIZE=1>34</FONT> Ille autem dixit ei: "Filia, fides tua te salvam fecit.
Vade in pace et esto sana a plaga tua."<BR>
<BR>
<FONT Size=1>35</FONT> Adhuc eo loquente, veniunt ab archisynagogo dicentes: "Filia tua
mortua est; quid ultra vexas magistrum?" <FONT SIZE=1>36</FONT> Iesus autem, verbo quod
dicebatur audito, ait archisynagogo: "Noli timere; tantummodo crede!"   
<FONT Size=1>37</FONT> Et non admisit quemquam sequi se nisi Petrum et Iacobum et Ioannem
fratrem Iacobi. <FONT SIZE=1>38</FONT> Et veniunt in domum archisynagogi; et videt tumultum
et flentes et eiulantes multum, <FONT SIZE=1>39</FONT> et ingressus ait eis: "Quid turbamini et
ploratis? Puella non est mortua, sed dormit." <FONT SIZE=1>40</FONT> Et irridebant eum. Ipse
vero, eiectis omnibus, assumit patrem et matrem puellae et qui secum
erant, et ingreditur ubi erat puella iacens; <FONT SIZE=1>41</FONT> et tenens manum puellae ait
illi: "Talitha, cumi!"--quod est interpretatum: "Puella, tibi dico: Surge!" 
<FONT Size=1>42</FONT> Et confestim surrexit puella et ambulabat; erat autem annorum
duodecim. Et obstupuerunt stupore maximo. <FONT SIZE=1>43</FONT> Et praecepit illis
vehementer ut nemo id sciret, et dixit dari illi manducare.<P>
<FONT SIZE=5>6</FONT> Et egressus inde abiit in patriam suam, et sequebantur illum discipuli
sui. <FONT SIZE=1>2</FONT> Et facto sabbato, coepit in synagoga docere; et multi audientes
admirabantur in doctrina eius dicentes: "Unde huic haec omnia? Et quae
est sapientia, quae data est illi, et virtutes tales, quae per manus eius
efficiuntur? <FONT SIZE=1>3</FONT> Nonne iste est faber, filius Mariae, frater Iacobi et Ioseph et
Iudae et Simonis? Nonne et sorores eius hic nobiscum sunt?" Et
scandalizabantur in illo. <FONT SIZE=1>4</FONT> Et dicebat eis Iesus: "Non est propheta sine
honore nisi in patria sua et in cognatione sua et in domo sua." <FONT SIZE=1>5</FONT> Et non
poterat ibi virtutem ullam facere, nisi paucos infirmos impositis manibus
curavit; <FONT SIZE=1>6</FONT> et mirabatur propter incredulitatem eorum.<BR>
<BR>
<FONT Size=1>7</FONT> Et circumibat castella in circuitu docens. Et convocavit Duodecim et
coepit eos mittere binos et dabat illis potestatem spirituum immundorum;
<FONT Size=1>8</FONT> et praecepit eis ne quid tollerent in via nisi virgam tantum--non peram,
non panem neque in zona aes, <FONT SIZE=1>9</FONT> sed calceatos sandaliis--et ne
induerentur duabus tunicis. <FONT SIZE=1>10</FONT> Et dicebat eis: "Quocumque introieritis in
domum, illic manete donec exeatis inde. <FONT SIZE=1>11</FONT> Et quicumque non receperint
vos nec audierint vos, exeuntes inde excutite pulverem de pedibus vestris
in testimonium illis." <FONT SIZE=1>12</FONT> Et exeuntes praedicabant ut paenitentiam agerent; 
<FONT Size=1>13</FONT> et daemonia multa eiciebant et unguebant oleo multos aegrotos et
sanabant.<BR>
<BR>
<FONT Size=1>14</FONT> Et audivit Herodes rex; manifestum enim factum est nomen eius. Et
dicebat quia Ioannes Baptista resurrexit a mortuis, et propterea
inoperantur virtutes in illo. <FONT SIZE=1>15</FONT> Alii autem dicebant quia Elias est. Alii vero
dicebant propheta est, quasi unus ex prophetis. <FONT SIZE=1>16</FONT> Quo audito, Herodes ait:
"Quem ego decollavi, Ioannem--hic a mortuis resurrexit!"<BR>
<BR>
<FONT Size=1>17</FONT> Ipse enim Herodes misit ac tenuit Ioannem et vinxit eum in carcere
propter Herodiadem uxorem Philippi fratris sui, quia duxerat eam.           
<FONT Size=1>18</FONT> Dicebat enim Ioannes Herodi: "Non licet tibi habere uxorem fratris tui."
<FONT Size=1>19</FONT> Herodias autem insidiabatur illi et volebat occidere eum nec poterat:    
<FONT Size=1>20</FONT> Herodes enim metuebat Ioannem, sciens eum virum iustum et
sanctum, et custodiebat eum, et audito eo multum haesitabat et libenter
eum audiebat. <FONT SIZE=1>21</FONT> Et cum dies opportunus accidisset, Herodes natalis sui
cenam fecit principibus et tribunis et primis Galilaeae, <FONT SIZE=1>22</FONT> cumque
introisset filia ipsius Herodiadis et saltasset et placuisset Herodi simulque
recumbentibus, rex ait puellae: "Pete a me, quod vis, et dabo tibi." <FONT SIZE=1>23</FONT> Et
iuravit illi: "Quicquid petieris, dabo tibi, usque ad dimidium regni mei." 
<FONT Size=1>24</FONT> Quae cum exisset, dixit matri suae: "Quid petam?" Et illa dixit: "Caput
Ioannis Baptistae." <FONT SIZE=1>25</FONT> Cumque introisset statim cum festinatione ad
regem, petivit dicens: "Volo ut protinus des mihi in disco caput Ioannis
Baptistae." <FONT SIZE=1>26</FONT> Et contristatus rex propter iusiurandum et propter simul
recumbentes noluit eam decipere; <FONT SIZE=1>27</FONT> sed misso speculatore praecepit
afferri caput eius in disco. Et decollavit eum in carcere <FONT SIZE=1>28</FONT> et attulit caput
eius in disco et dedit illud puellae et puella dedit matri suae. <FONT SIZE=1>29</FONT> Quo audito
discipuli eius venerunt et tulerunt corpus eius et posuerunt illud in
monumento.<BR>
<BR>
<FONT Size=1>30</FONT> Et convenientes apostoli ad Iesum, renuntiaverunt illi omnia quae
egerant et docuerant. <FONT SIZE=1>31</FONT> Et ait illis: "Venite seorsum in desertum locum et
requiescite pusillum." Erant enim, qui veniebant et rediebant, multi et nec
manducandi spatium habebant. <FONT SIZE=1>32</FONT> Et ascendentes in navi, abierunt in
desertum locum seorsum. <FONT SIZE=1>33</FONT> Et viderunt eos abeuntes et cognoverunt
multi, et pedestre et de omnibus civitatibus concurrerunt illuc et
praevenerunt eos. <FONT SIZE=1>34</FONT> Et exiens vidit multam turbam Iesus et misertus est
super eos, quia erant sicut oves non habentes pastorem, et coepit docere
illos multa. <FONT SIZE=1>35</FONT> Et cum iam hora multa fieret, accesserunt discipuli eius
dicentes: "Desertus est locus hic, et iam hora praeterivit; <FONT SIZE=1>36</FONT> dimitte illos, ut
euntes in proximas villas et vicos emant sibi cibos quos manducent." <FONT SIZE=1>37</FONT> Et
respondens ait illis: "Date illis manducare." Et dixerunt ei: "Euntes
emamus denariis ducentis panes et dabimus eis manducare?" <FONT SIZE=1>38</FONT> Et dicit
eis: "Quot panes habetis? Ite et videte." Et cum cognovissent, dicunt:
"Quinque et duos pisces." <FONT SIZE=1>39</FONT> Et praecepit illis ut accumbere facerent
omnes secundum contubernia super viride faenum. <FONT SIZE=1>40</FONT> Et discubuerunt in
partes per centenos et per quinquagenos. <FONT SIZE=1>41</FONT> Et acceptis quinque panibus et
duobus piscibus, intuens in caelum benedixit et fregit panes et dedit
discipulis suis, ut ponerent ante eos; et duos pisces divisit omnibus. <FONT SIZE=1>42</FONT> Et
manducaverunt omnes et saturati sunt; <FONT SIZE=1>43</FONT> et sustulerunt reliquias
fragmentorum duodecim cophinos plenos et de piscibus. <FONT SIZE=1>44</FONT> Erant autem
qui manducaverunt quinque milia virorum.<BR>
<BR>
<FONT Size=1>45</FONT> Et statim coegit discipulos suos ascendere navem, ut praecederent eum
trans fretum ad Bethsaidam, dum ipse dimitteret populum. <FONT SIZE=1>46</FONT> Et cum
dimisisset eos, abiit in montem orare. <FONT SIZE=1>47</FONT> Et cum sero esset, erat navis in
medio mari, et ipse solus in terra. <FONT SIZE=1>48</FONT> Et videns eos laborantes in
remigando, erat enim ventus contrarius eis et circa quartam vigiliam
noctis venit ad eos ambulans super mare et volebat praeterire eos. <FONT SIZE=1>49</FONT> At illi,
ut viderunt eum ambulantem super mare, putaverunt phantasma esse et
exclamaverunt; <FONT SIZE=1>50</FONT> omnes enim eum viderunt et conturbati sunt. Et statim
locutus est cum eis et dixit illis: "Confidite, ego sum; nolite timere!" <FONT SIZE=1>51</FONT> Et
ascendit ad illos in navem, et cessavit ventus. Et plus magis intra se
stupebant: <FONT SIZE=1>52</FONT> non enim intellexerant de panibus; erat enim cor illorum
obcaecatum.<BR>
<BR>
<FONT Size=1>53</FONT> Et cum transfretassent, pervenerunt in terram Gennesareth et
applicuerunt. <FONT SIZE=1>54</FONT> Cumque egressi essent de navi, continuo cognoverunt
eum <FONT SIZE=1>55</FONT> et percurrentes  universam regionem illam coeperunt in grabatis
eos, qui se male habebant, circumferre, ubi audiebant eum esse. <FONT SIZE=1>56</FONT> Et
quocumque introibat in vicos vel in villas aut civitates, in plateis ponebant
infirmos, et deprecabantur eum ut vel fimbriam vestimenti eius tangerent;
et quotquot tangebant eum salvi fiebant.
<P>
<FONT SIZE=5>7</FONT> Et conveniunt ad eum Pharisaei et quidam de scribis venientes ab
Hierosolymis; <FONT SIZE=1>2</FONT> et cum vidissent quosdam ex discipulis eius communibus
manibus--id est non lotis--manducare panes, vituperaverunt. <FONT SIZE=1>3</FONT> Pharisaei
enim et omnes Iudaei, nisi crebro lavent manus, non manducant, tenentes
traditionem seniorum; <FONT SIZE=1>4</FONT> et a foro nisi baptizentur, non comedunt; et alia
multa sunt, quae tradita sunt illis servare: baptismata calicum et
urceorum et aeramentorum et lectorum. <FONT SIZE=1>5</FONT> Et interrogant eum Pharisaei et
scribae: "Quare discipuli tui non ambulant iuxta traditionem seniorum,
sed communibus manibus manducant panem?" <FONT SIZE=1>6</FONT> At ille respondens dixit
eis: "Bene prophetavit Isaias de vobis hypocritis, sicut scriptum est:
<BLOCKQUOTE>'Populus hic labiis me honorat,<BR>
cor autem eorum longe est a me;<BR>
<FONT Size=1>7</FONT> in vanum autem me colunt<BR>
docentes doctrinas praecepta hominum.'</BLOCKQUOTE>
<FONT Size=1>8</FONT> Relinquentes enim mandatum Dei, tenetis traditionem hominum:
baptismata urceorum et calicum; et alia similia his facitis multa." <FONT SIZE=1>9</FONT> Et
dicebat illis: "Bene irritum facitis praeceptum Dei ut traditionem vestram
servetis. <FONT SIZE=1>10</FONT> Moses enim dixit: 'Honora patrem tuum et matrem tuam' et
'Qui maledixerit patri aut matri, morte moriatur'; <FONT SIZE=1>11</FONT> vos autem dicitis: 'Si
dixerit homo patri aut matri: Corban--quod est donum--quodcumque ex
me tibi profuerit,' <FONT SIZE=1>12</FONT> et ultra non dimittitis eum quicquam facere patri suo
aut matri, <FONT SIZE=1>13</FONT> rescindentes verbum Dei per traditionem vestram, quam
tradidistis; et similia huiusmodi multa facitis.<BR>
<BR>
<FONT Size=1>14</FONT> Et advocans iterum turbam, dicebat illis: "Audite me, omnes et
intellegite: <FONT SIZE=1>15</FONT> Nihil est extra hominem introiens in eum, quod possit eum
coinquinare; sed quae de homine procedunt, illa sunt quae coinquinant
hominem! <FONT SIZE=1>16</FONT> Si quis habet aures audiendi, audiat." <FONT SIZE=1>17</FONT> Et cum introisset in
domum a turba, interrogabant eum discipuli eius parabolam. <FONT SIZE=1>18</FONT> Et ait illis:
"Sic et vos imprudentes estis? Non intellegitis quia omne extrinsecus
introiens in hominem non potest eum coinquinare, <FONT SIZE=1>19</FONT> quia non introit in
cor eius sed in ventrem et in secessum exit?"--purgans omnes escas.        
<FONT Size=1>20</FONT> Dicebat autem: "Quae de homine exeunt, illa coinquinare hominem;    
<FONT Size=1>21</FONT> ab intus enim de corde hominum cogitationes malae procedunt:
adulteria, fornicationes, homicidia, <FONT SIZE=1>22</FONT> furta, avaritiae, nequitiae, dolus,
impudicitia, oculus malus, blasphemia, superbia, stultitia. <FONT SIZE=1>23</FONT> Omnia haec
mala ab intus procedunt et coinquinant hominem."<BR>
<BR>
<FONT Size=1>24</FONT> Et inde surgens abiit in fines Tyri et Sidonis. Et ingressus domum
neminem voluit scire et non potuit latere. <FONT SIZE=1>25</FONT> Mulier enim statim ut audivit
de eo, cuius habebat filia spiritum immundum, intravit et procidit ad
pedes eius. <FONT SIZE=1>26</FONT> Erat autem mulier gentilis Syrophoenissa genere et rogabat
eum ut daemonium eiceret de filia eius. <FONT SIZE=1>27</FONT> Qui dixit illi: "Sine prius
saturari filios; non est enim bonum sumere panem filiorum et mittere
catellis." <FONT SIZE=1>28</FONT> At illa respondit et dicit ei: "Domine, nam et catelli sub mensa
comedunt de micis puerorum." <FONT SIZE=1>29</FONT> Et ait illi: "Propter hunc sermonem,
vade; exiit daemonium de filia tua." <FONT SIZE=1>30</FONT> Et cum abisset domum suam,
invenit puellam iacentem supra lectum et daemonium exisse.<BR>
<BR>
<FONT Size=1>31</FONT> Et iterum exiens de finibus Tyri venit per Sidonem ad mare Galilaeae
inter medios fines Decapoleos. <FONT SIZE=1>32</FONT> Et adducunt ei surdum et mutum et
deprecantur eum, ut imponat illi manum. <FONT SIZE=1>33</FONT> Et apprehendens eum de
turba seorsum misit digitos suos in auriculas et exspuens tetigit linguam
eius; <FONT SIZE=1>34</FONT> et suspiciens in caelum ingemuit et ait illi: "Effetha," quod est
"Adaperire." <FONT SIZE=1>35</FONT> Et statim apertae sunt aures eius, et solutum est vinculum
linguae eius, et loquebatur recte. <FONT SIZE=1>36</FONT> Et praecepit illis, ne cui dicerent;
quanto autem eis praecipiebat, tanto magis plus praedicabant. <FONT SIZE=1>37</FONT> Et eo
amplius admirabantur dicentes: "Bene omnia fecit, et surdos facit audire
et mutos loqui!"<P>
<FONT SIZE=5>8</FONT> In illis diebus iterum cum turba multa esset, nec haberent quod
manducarent, convocatis discipulis, ait illis: <FONT SIZE=1>2</FONT> "Misereor super turba, quia
ecce iam triduo sustinent me, nec habent quod manducent; <FONT SIZE=1>3</FONT> et si dimisero
eos ieiunos in domum suam, deficient in via; quidam enim ex eis de longe
venerunt." <FONT SIZE=1>4</FONT> Et responderunt ei discipuli sui: "Unde istos poterit quis hic
saturare panibus in solitudine?" <FONT SIZE=1>5</FONT> Et interrogavit eos: "Quot panes
habetis?" Qui dixerunt: "Septem." <FONT SIZE=1>6</FONT> Et praecepit turbae discumbere supra
terram; et accipiens septem panes, gratias agens fregit et dabat discipulis
suis ut apponerent; et apposuerunt turbae. <FONT SIZE=1>7</FONT> Et habebant pisciculos
paucos; et ipsos benedixit et iussit apponi. <FONT SIZE=1>8</FONT> Et manducaverunt et saturati
sunt; et sustulerunt, quod superaverat de fragmentis, septem sportas.         
<FONT Size=1>9</FONT> Erant autem qui manducaverunt quasi quattuor milia. Et dimisit eos. <BR>
<BR>
<FONT Size=1>10</FONT> Et statim ascendens navem cum discipulis suis venit in partes
Dalmanutha. <FONT SIZE=1>11</FONT> Et exierunt Pharisaei et coeperunt conquirere cum eo
quaerentes ab illo signum de caelo, temptantes eum. <FONT SIZE=1>12</FONT> Et ingemescens
spiritu ait: "Quid generatio ista quaerit signum? Amen dico vobis: non
dabitur generationi isti signum." <FONT SIZE=1>13</FONT> Et dimittens eos, ascendens iterum,
abiit trans fretum. <BR>
<BR>
<FONT Size=1>14</FONT> Et obliti sunt sumere panes et nisi unum panem non habebant secum in
navi. <FONT SIZE=1>15</FONT> Et praecipiebat eis dicens: "Videte, cavete a fermento
Pharisaeorum et fermento Herodis!" <FONT SIZE=1>16</FONT> Et disputabant ad invicem quia
panes non haberent. <FONT SIZE=1>17</FONT> Quo cognito Iesus ait illis: "Quid disputatis quia
panes non habetis? Nondum cognoscitis, nec intellegitis? Adhuc
caecatum habetis cor vestrum? <FONT SIZE=1>18</FONT> Oculos habentes non videtis, et aures
habentes non auditis? Nec recordamini, <FONT SIZE=1>19</FONT> quando quinque panes fregi in
quinque milia, et quot cophinos fragmentorum plenos sustulistis?"
Dicunt ei: "Duodecim." <FONT SIZE=1>20</FONT> "Quando et septem panes in quattuor milia,
quot sportas fragmentorum tulistis?" Et dicunt ei: "Septem." <FONT SIZE=1>21</FONT> Et dicebat
eis: "Quomodo nondum intellegitis?"<BR>
<BR>
<FONT Size=1>22</FONT> Et veniunt Bethsaida et adducunt ei caecum et rogabant eum ut illum
tangeret. <FONT SIZE=1>23</FONT> Et apprehendens manum caeci, eduxit eum extra vicum et
exspuens in oculos eius, impositis manibus suis, interrogavit eum: "Vides
aliquid?" <FONT SIZE=1>24</FONT> Et aspiciens ait: "Video homines velut arbores ambulantes."
<FONT Size=1>25</FONT> Deinde iterum imposuit manus super oculos eius; et coepit videre et
restitutus est ita ut videret clare omnia. <FONT SIZE=1>26</FONT> Et misit illum in domum suam,
dicens: "Vade in domum tuam et, si in vicum introieris, nemini dixeris."<BR>
<BR>
<FONT Size=1>27</FONT> Et egressus est Iesus et discipuli eius in castella Caesareae Philippi; et in
via interrogabat discipulos suos dicens eis: "Quem me dicunt esse
homines?" <FONT SIZE=1>28</FONT> Qui responderunt illi dicentes: "Ioannem Baptistam, alii
Eliam, alii vero quasi unum de prophetis." <FONT SIZE=1>29</FONT> Tunc dicit illis: "Vos vero
quem me dicitis esse?" Respondens Petrus ait ei: "Tu es Christus." <FONT SIZE=1>30</FONT> Et
comminatus est eis ne cui dicerent de illo. <BR>
<BR>
<FONT Size=1>31</FONT> Et coepit docere illos quoniam oportet Filium hominis multa pati et
reprobari a senioribus et a summis sacerdotibus et scribis et occidi et post
tres dies resurgere. <FONT SIZE=1>32</FONT> Et palam verbum loquebatur. Et apprehendens eum,
Petrus coepit increpare eum. <FONT SIZE=1>33</FONT> Qui conversus et videns discipulos suos,
comminatus est Petro dicens: "Vade retro me, Satana, quoniam non sapis
quae Dei sunt sed quae sunt hominum."<BR>
<BR>
<FONT Size=1>34</FONT> Et convocata turba cum discipulis suis, dixit eis: "Si quis vult post me
sequi, deneget se ipsum et tollat crucem suam et sequatur me. <FONT SIZE=1>35</FONT> Qui enim
voluerit animam suam salvam facere, perdet eam; qui autem perdiderit
animam suam propter me et evangelium, salvam eam faciet. <FONT SIZE=1>36</FONT> Quid enim
proderit homini si lucretur mundum totum et detrimentum faciat animae
suae? <FONT SIZE=1>37</FONT> Aut quid dabit homo commutationem pro anima sua? <FONT SIZE=1>38</FONT> Qui
enim me confusus fuerit et mea verba in generatione ista adultera et
peccatrice, et Filius hominis confundetur eum cum venerit in gloria Patris
sui cum angelis sanctis." <FONT SIZE=1>39</FONT> Et dicebat illis: "Amen dico vobis quia sunt
quidam de hic stantibus qui non gustabunt mortem donec videant
regnum Dei veniens in virtute."<BR>
<BR>
<FONT SIZE=5>9</FONT> Et post dies sex assumit Iesus Petrum et Iacobum et Ioannem, et ducit
illos in montem excelsum seorsum solos. Et transfiguratus est coram
ipsis; <FONT SIZE=1>2</FONT> et vestimenta eius facta sunt splendentia, candida nimis velut nix,
qualia fullo super terram non potest candida facere. <FONT SIZE=1>3</FONT> Et apparuit illis
Elias cum Mose et erant loquentes cum Iesu. <FONT SIZE=1>4</FONT> Et respondens Petrus ait
Iesu: "Rabbi, bonum est hic nos esse; et faciamus tria tabernacula: tibi
unum et Mosi unum et Eliae unum." <FONT SIZE=1>5</FONT> Non enim sciebat quid diceret;
erant enim timore exterriti. <FONT SIZE=1>6</FONT> Et facta est nubes obumbrans eos, et venit vox
de nube dicens: "Hic est Filius meus carissimus; audite illum." <FONT SIZE=1>7</FONT> Et statim
circumspicientes neminem amplius viderunt nisi Iesum tantum secum.   
<FONT Size=1>8</FONT> Et descendentibus illis de monte, praecepit illis ne cui quae vidissent
narrarent nisi cum Filius hominis a mortuis resurrexerit. <FONT SIZE=1>9</FONT> Et verbum
continuerunt apud se, conquirentes quid esset "cum a mortuis
resurrexerit." <BR>
<BR>
<FONT Size=1>10</FONT> Et interrogabant eum dicentes: "Quid ergo dicunt Pharisaei et scribae
quia Eliam oporteat venire primum?" <FONT SIZE=1>11</FONT> Qui respondens ait illis: "Elias,
cum venerit, primo restituet omnia; et quomodo scriptum est in Filium
hominis ut multa patiatur et contemnatur? <FONT SIZE=1>12</FONT> Sed dico vobis quia et Elias
venit; et fecerunt illi, quaecumque voluerunt, sicut scriptum est de eo ."<BR>
<BR>
<FONT Size=1>13</FONT> Et veniens ad discipulos suos, vidit turbam magnam circa eos et scribas
conquirentes cum illis. <FONT SIZE=1>14</FONT> Et confestim omnis populus videns eum
stupefactus est, et accurrentes salutabant eum. <FONT SIZE=1>15</FONT> Et interrogavit eos:
"Quid inter vos conquiritis?" <FONT SIZE=1>16</FONT> Et respondens unus de turba dixit:
"Magister, attuli filium meum ad te habentem spiritum mutum, <FONT SIZE=1>17</FONT> qui
ubicumque eum apprehenderit, allidit eum, et spumat et stridet dentibus
et arescit. Et dixi discipulis tuis ut eicerent illum, et non potuerunt." <FONT SIZE=1>18</FONT> Qui
respondens eis dicit: "O generatio incredula, quamdiu apud vos ero?
Quamdiu vos patiar? Afferte illum ad me." <FONT SIZE=1>19</FONT> Et attulerunt eum; et cum
vidisset illum, statim spiritus conturbavit eum et elisus in terram
volutabatur spumans. <FONT SIZE=1>20</FONT> Et interrogavit patrem eius: "Quantum temporis
est ex quo hoc ei accidit?" At ille ait: "Ab infantia; <FONT SIZE=1>21</FONT> et frequenter eum et in
ignem et in aquas misit, ut eum perderet; sed si quid potes, adiuva nos,
misertus nostri." <FONT SIZE=1>22</FONT> Iesus autem ait illi: "Si potes! Omnia possibilia
credenti." <FONT SIZE=1>23</FONT> Et continuo exclamans pater pueri cum lacrimis aiebat:
"Credo; adiuva incredulitatem meam." <FONT SIZE=1>24</FONT> Et cum videret Iesus
concurrentem turbam, comminatus est spiritui immundo dicens illi:
"Surde et mute spiritus, ego tibi praecipio: Exi ab eo et amplius ne introeas
in eum." <FONT SIZE=1>25</FONT> Et clamans et multum discerpens eum exiit ab eo; et factus est
sicut mortuus, ita ut multi dicerent quia mortuus est. <FONT SIZE=1>26</FONT> Iesus autem
tenens manum eius elevavit illum; et surrexit. <FONT SIZE=1>27</FONT> Et cum introisset in
domum, discipuli eius secreto interrogabant eum: "Quare nos non
potuimus eicere eum?" <FONT SIZE=1>28</FONT> Et dixit illis: "Hoc genus in nullo potest exire
nisi in oratione et ieiunio."<BR>
<BR>
<FONT Size=1>29</FONT> Et inde profecti praetergrediebantur Galilaeam; nec volebat quemquam
scire. <FONT SIZE=1>30</FONT> Docebat autem discipulos suos et dicebat illis: "Filius hominis
tradetur in manus hominum et occident eum et occisus tertia die
resurget." <FONT SIZE=1>31</FONT> At illi ignorabant verbum et timebant eum interrogare.<BR>
<BR>
<FONT Size=1>32</FONT> Et venerunt Capharnaum. Qui cum domi esset, interrogabat eos: "Quid
in via tractabatis?" <FONT SIZE=1>33</FONT> At illi tacebant. Siquidem inter se in via
disputaverant quis esset illorum maior. <FONT SIZE=1>34</FONT> Et residens vocavit Duodecim et
ait illis: "Si quis vult primus esse, erit omnium novissimus et omnium
minister." <FONT SIZE=1>35</FONT> Et accipiens puerum, statuit eum in medio eorum; quem cum
complexus esset, ait illis: <FONT SIZE=1>36</FONT> "Quisquis unum ex huiusmodi pueris
receperit in nomine meo, me recipit; et quicumque me susceperit, non me
suscipit sed eum qui me misit.<BR>
<BR>
<FONT Size=1>37</FONT> Respondit illi Ioannes dicens: "Magister, vidimus quendam in nomine
tuo eicientem daemonia qui non sequitur nos; et prohibuimus eum."        
<FONT Size=1>38</FONT> Iesus autem ait: "Nolite prohibere eum. Nemo est enim qui faciat
virtutem in nomine meo et possit cito male loqui de me; <FONT SIZE=1>39</FONT> qui enim non
est adversum vos, pro vobis est. <FONT SIZE=1>40</FONT> Quisquis enim potum dederit vobis,
calicem aquae in nomine meo quia Christi estis, amen dico vobis: non
perdet mercedem suam.<BR>
<BR>
<FONT Size=1>41</FONT> Et quisquis scandalizaverit unum ex his pusillis credentibus in me,
bonum est ei magis si circumdaretur mola asinaria collo eius et in mare
mitteretur. <FONT SIZE=1>42</FONT> Et si scandalizaverit te manus tua, abscide illam: bonum est
tibi debilem introire in vitam quam duas manus habentem ire in
Gehennam, in ignem inexstinguibilem, <FONT SIZE=1>43</FONT> ubi vermis eorum non moritur
et ignis non exstinguitur. <FONT SIZE=1>44</FONT> Et si pes tuus te scandalizat, amputa illum:
bonum est tibi claudum introire in vitam aeternam quam duos pedes
habentem mitti in Gehennam ignis inexstinguibilis, <FONT SIZE=1>45</FONT> ubi vermis eorum
non moritur et ignis non exstinguitur. <FONT SIZE=1>46</FONT> Et si oculus tuus scandalizat te,
eice eum: bonum est tibi luscum introire in regnum Dei, quam duos
oculos habentem mitti in Gehennam ignis, <FONT SIZE=1>47</FONT> ubi vermis eorum non
moritur et ignis non exstinguitur.<BR>
<BR>
<FONT Size=1>48</FONT> Omnis enim igne sallietur [et omnis victima sallietur]. <FONT SIZE=1>49</FONT> Bonum est sal;
quod si sal insulsum fuerit, in quo illud condietis? Habete in vobis sal et
pacem habete inter vos.<P>
<FONT SIZE=5>10</FONT> Et inde exsurgens venit in fines Iudaeae ultra Iordanen, et conveniunt
iterum turbae ad eum et, sicut consueverat, iterum docebat illos. <BR>
<BR>
<FONT Size=1>2</FONT> Et accedentes Pharisaei interrogabant eum, si licet viro uxorem dimittere,
temptantes eum. <FONT SIZE=1>3</FONT> At ille respondens dixit eis: "Quid vobis praecepit
Moses?" <FONT SIZE=1>4</FONT> Qui dixerunt: "Moses permisit libellum repudii scribere et
dimittere." <FONT SIZE=1>5</FONT> Quibus respondens Iesus ait: "Ad duritiam cordis vestri
scripsit vobis praeceptum istud. <FONT SIZE=1>6</FONT> Ab initio autem creaturae, masculum et
feminam, fecit eos Deus. <FONT SIZE=1>7</FONT> Propter hoc relinquet homo patrem suum et
matrem et adhaerebit ad uxorem suam, <FONT SIZE=1>8</FONT> et erunt duo in carne una; itaque
iam non sunt duo sed una caro. <FONT SIZE=1>9</FONT> Quod ergo Deus iunxit, homo non
separet." <FONT SIZE=1>10</FONT> Et in domo iterum discipuli eius de eodem interrogaverunt
eum. <FONT SIZE=1>11</FONT> Et dicit illis: "Quicumque dimiserit uxorem suam et aliam duxerit,
adulterium committit super eam; <FONT SIZE=1>12</FONT> et si uxor dimiserit virum suum et alii
nupserit, moechatur."<BR>
<BR>
<FONT Size=1>13</FONT> Et offerebant illi parvulos, ut tangeret illos; discipuli autem
comminabantur offerentibus. <FONT SIZE=1>14</FONT> Quos cum videret Iesus, indigne tulit et ait
illis: "Sinite parvulos venire ad me et ne prohibueritis eos; talium est enim
regnum Dei. <FONT SIZE=1>15</FONT> Amen dico vobis: quisque non receperit regnum Dei velut
parvulus, non intrabit in illud." <FONT SIZE=1>16</FONT> Et complexans eos et imponens manus
super illos, benedicebat eos.<BR>
<BR>
<FONT Size=1>17</FONT> Et cum egressus esset in viam, procurrens quidam genu flexo ante eum
rogabat eum: "Magister bone, quid faciam ut vitam aeternam percipiam?"
<FONT Size=1>18</FONT> Iesus autem dixit ei: "Quid me dicis bonum? Nemo bonus nisi unus
Deus. <FONT SIZE=1>19</FONT> Praecepta nosti: ne adulteres, ne occidas, ne fureris, ne falsum
testimonium dixeris, ne fraudem feceris, honora patrem tuum et matrem."
<FONT Size=1>20</FONT> Et ille respondens ait illi: Magister, omnia haec conservavi a iuventute
mea." <FONT SIZE=1>21</FONT> Iesus autem, intuitus eum, dilexit eum et dixit illi: "Unum tibi
deest: vade, quaecumque habes, vende et da pauperibus et habebis
thesaurum in caelo; et veni, sequere me." <FONT SIZE=1>22</FONT> Qui contristatus in verbo, abiit
maerens; erat enim habens possessiones multas.<BR>
<BR>
<FONT Size=1>23</FONT> Et circumspiciens Iesus ait discipulis suis: "Quam difficile qui pecunias
habent in regnum Dei introibunt." <FONT SIZE=1>24</FONT> Discipuli autem obstupescebant in
verbis eius. At Iesus rursus respondens ait illis: "Filioli, quam difficile est
confidentes in pecuniis regnum Dei introire. <FONT SIZE=1>25</FONT> Facilius est camelum per
foramen acus transire quam divitem intrare in regnum Dei." <FONT SIZE=1>26</FONT> Qui magis
admirabantur, dicentes ad semetipsos: "Et quis potest salvus fieri?" <FONT SIZE=1>27</FONT> Et
intuens illos Iesus ait: "Apud homines impossibile est sed non apud
Deum; omnia enim possibilia sunt apud Deum."<BR>
<BR>
<FONT Size=1>28</FONT> Coepit Petrus ei dicere: "Ecce nos dimisimus omnia et secuti sumus te."
<FONT Size=1>29</FONT> Respondens Iesus ait: "Amen dico vobis, nemo est qui reliquerit
domum aut fratres aut sorores aut matrem aut patrem aut filios aut agros
propter me et propter evangelium <FONT SIZE=1>30</FONT> qui non accipiat centies tantum nunc
in tempore hoc, domos et fratres et sorores et matres et filios et agros cum
persecutionibus, et in saeculo futuro vitam aeternam. <FONT SIZE=1>31</FONT> Multi autem erunt
primi novissimi et novissimi primi.<BR>
<BR>
<FONT Size=1>32</FONT> Erant autem in via ascendentes in Hierosolyma, et praecedebat illos
Iesus, et stupebant; et sequentes timebant. Et assumens iterum Duodecim
coepit illis dicere, quae essent ei ventura: <FONT SIZE=1>33</FONT> "Ecce ascendimus in
Hierosolyma; et Filius hominis tradetur principibus sacerdotum et scribis
et senioribus, et damnabunt eum morti et tradent eum gentibus <FONT SIZE=1>34</FONT> et
illudent ei et conspuent eum et flagellabunt eum et interficient eum, et
tertia die resurget."<BR>
<BR>
<FONT Size=1>35</FONT> Et accedunt ad illum Iacobus et Ioannes filii Zebedaei, dicentes:
"Magister, volumus ut quodcumque petierimus, facias nobis." <FONT SIZE=1>36</FONT> At ille
dixit eis: "Quid vultis ut faciam vobis?" <FONT SIZE=1>37</FONT> Et dixerunt: "Da nobis ut unus
ad dexteram tuam et alius ad sinistram tuam sedeamus in gloria tua."    
<FONT Size=1>38</FONT> Iesus autem ait eis: "Nescitis quid petatis. Potestis bibere calicem quem
ego bibo, aut baptismum, quo ego baptizor, baptizari?" <FONT SIZE=1>39</FONT> At illi dixerunt
ei: "Possumus." Iesus autem ait eis: "Calicem quidem, quem ego bibo,
bibetis et baptismum, quo ego baptizor, baptizabimini. <FONT SIZE=1>40</FONT> Sedere autem ad
dexteram meam vel ad sinistram non est meum dare, sed quibus paratum
est." <FONT SIZE=1>41</FONT> Et audientes decem coeperunt indignari de Iacobo et Ioanne.         
<FONT Size=1>42</FONT> Iesus autem vocans eos ait illis: "Scitis quia hi, qui videntur principari
gentibus, dominantur eis, et principes eorum potestatem habent ipsorum.
<FONT Size=1>43</FONT> Non ita est autem in vobis, sed quicumque voluerit fieri maior, erit
vester minister; <FONT SIZE=1>44</FONT> et, quicumque voluerit in vobis primus esse, erit
omnium servus; <FONT SIZE=1>45</FONT> nam et Filius hominis non venit, ut ministraretur ei,
sed ut ministraret et daret animam suam redemptionem pro multis."<BR>
<BR>
<FONT Size=1>46</FONT> Et veniunt Ierichum. Et proficiscente eo de Iericho et discipulis eius et
plurima multitudine, filius Timei Bartimeus caecus sedebat iuxta viam
mendicans. <FONT SIZE=1>47</FONT> Qui cum audisset quia Iesus Nazarenus est, coepit clamare
et dicere: "Fili David, Iesu, miserere mei!" <FONT SIZE=1>48</FONT> Et comminabantur illi multi
ut taceret; at ille multo magis clamabat: "Fili David, miserere mei!" <FONT SIZE=1>49</FONT> Et
stans Iesus praecepit illum vocari; et vocant caecum, dicentes ei:
"Animaequior esto. Surge, vocat te." <FONT SIZE=1>50</FONT> Qui, proiecto vestimento suo,
exsiliens venit ad eum. <FONT SIZE=1>51</FONT> Et respondens illi Iesus dixit: "Quid vis tibi
faciam?" Caecus autem dixit ei: "Rabboni, ut videam." <FONT SIZE=1>52</FONT> Iesus autem ait
illi: "Vade. Fides tua te salvum fecit. Et confestim vidit et sequebatur eum
in via.<P>
<FONT SIZE=5>11</FONT> Et cum appropinquarent Hierosolymae et Bethaniae, ad montem
Olivarum mittit duos ex discipulis suis <FONT SIZE=1>2</FONT> et ait illis: "Ite in castellum, quod
est contra vos, et statim introeuntes illuc invenietis pullum ligatum, super
quem nemo adhuc hominum sedit; solvite illum et adducite. <FONT SIZE=1>3</FONT> Et si quis
vobis dixerit: "Quid facitis?", dicite quia Domino necessarius est, et
continuo illum dimittet huc." <FONT SIZE=1>4</FONT> Et abeuntes invenerunt pullum ligatum
ante ianuam foris in bivio et solvunt eum. <FONT SIZE=1>5</FONT> Et quidam de illic stantibus
dicebant illis: "Quid facitis solventes pullum?" <FONT SIZE=1>6</FONT> Qui dixerunt eis, sicut
praeceperat illis Iesus; et dimiserunt eis. <FONT SIZE=1>7</FONT> Et duxerunt pullum ad Iesum et
imponunt illi vestimenta sua; et sedit super eo. <FONT SIZE=1>8</FONT> Multi autem vestimenta
sua straverunt in via, alii autem frondes caedebant de arboribus et
sternebant in via. <FONT SIZE=1>9</FONT> Et qui praeibant et qui sequebantur clamabant dicentes:
"Hosanna! Benedictus qui venit in nomine Domini! <FONT SIZE=1>10</FONT> Benedictum, quod
venit regnum patris nostri David! Hosanna in excelsis!" <FONT SIZE=1>11</FONT> Et introivit
Hierosolyma in templum; et circumspectis omnibus, cum iam vespera
esset hora, exivit in Bethania cum Duodecim. <BR>
<BR>
<FONT Size=1>12</FONT> Et alia die, cum exirent a Bethania, esuriit. <FONT SIZE=1>13</FONT> Cumque vidisset a longe
ficum habentem folia, venit si quid forte inveniret in ea; et cum venisset ad
eam, nihil invenit praeter folia; non enim erat tempus ficorum. <FONT SIZE=1>14</FONT> Et
respondens dixit ei: "Iam non amplius in aeternum quisquam fructum ex
te manducet." Et audiebant discipuli eius.<BR>
<BR>
<FONT Size=1>15</FONT> Et veniunt Hierosolymam. Et cum introisset templum, coepit eicere
vendentes et ementes in templo et mensas nummulariorum et cathedras
vendentium columbas evertit, <FONT SIZE=1>16</FONT> et non sinebat, ut quisquam vas
transferret per templum. <FONT SIZE=1>17</FONT> Et docebat dicens eis: "Non scriptum est:
'Domus mea domus orationis vocabitur omnibus gentibus'? Vos autem
fecistis eam speluncam latronum."<BR>
<BR>
<FONT Size=1>18</FONT> Quo audito, principes sacerdotum et scribae quaerebant quomodo eum
perderent; timebant enim eum, quoniam universa turba admirabatur
super doctrina eius. <FONT SIZE=1>19</FONT> Et cum vespera facta esset, egrediebatur de civitate.<BR>
<BR>
<FONT Size=1>20</FONT> Et cum mane transirent, viderunt ficum aridam factam a radicibus. <FONT SIZE=1>21</FONT> Et
recordatus Petrus dicit ei: "Rabbi, ecce ficus, cui maledixisti, aruit." <FONT SIZE=1>22</FONT> Et
respondens Iesus ait illis: "Habete fidem Dei! <FONT SIZE=1>23</FONT> Amen dico vobis:
Quicumque dixerit huic monti: 'Tollere et mittere in mare,' et non
haesitaverit in corde suo, sed crediderit quia quodcumque dixerit fiat, fiet
ei. <FONT SIZE=1>24</FONT> Propterea dico vobis: Omnia, quaecumque orantes petitis, credite
quia accipietis et veniet vobis. <FONT SIZE=1>25</FONT> Et cum statis ad orandum, dimittite si
quid habetis adversus aliquem, ut et Pater vester, qui in caelis est, dimittat
vobis peccata vestra. [<FONT Size=1>26</FONT> Quod si vos non dimiseritis, nec Pater vester, qui
in caelis est, dimittet vobis peccata vestra."] <BR>
<BR>
<FONT Size=1>27</FONT> Et veniunt rursus Hierosolymam. Et cum ambularet in templo,
accedunt ad eum summi sacerdotes et scribae et seniores <FONT SIZE=1>28</FONT> et dicunt illi:
"In qua potestate haec facis?" et "Quis tibi dedit hanc potestatem ut ista
facias?" <FONT SIZE=1>29</FONT> Iesus autem respondens ait illis: "Interrogabo vos et ego unum
verbum, et respondete mihi et dicam vobis in qua potestate haec faciam: 
<FONT Size=1>30</FONT> Baptismum Ioannis, de caelo erat an ex hominibus? Respondete mihi."
<FONT Size=1>31</FONT> At illi cogitabant secum, dicentes: "Si dixerimus 'De caelo,' dicet: 'Quare
ergo non credidistis ei?' <FONT SIZE=1>32</FONT> Sed dicemus: 'Ex hominibus'?" Timebant
populum: omnes enim habebant Ioannem quia vere propheta esset. <FONT SIZE=1>33</FONT> Et
respondentes dicunt Iesu: "Nescimus." Respondens Iesus ait illis: "Neque
ego dico vobis in qua potestate haec faciam."<P>
<FONT SIZE=5>12</FONT> Et coepit illis in parabolis loqui: "Vineam pastinavit homo et
circumdedit sepem et fodit lacum et aedificavit turrem et locavit eam
agricolis et peregre profectus est. <FONT SIZE=1>2</FONT> Et misit ad agricolas in tempore
servum, ut ab agricolis acciperet de fructu vineae; <FONT SIZE=1>3</FONT> qui apprehensum eum
ceciderunt et dimiserunt vacuum. <FONT SIZE=1>4</FONT> Et iterum misit ad illos alium servum;
et illum in capite vulneraverunt et contumeliis affecerunt. <FONT SIZE=1>5</FONT> Et rursum
alium misit, et illum occiderunt, et plures alios, quosdam caedentes, alios
vero occidentes. <FONT SIZE=1>6</FONT> Adhuc ergo unum habens filium carissimum et illum
misit ad eos novissimum, dicens 'Reverebuntur filium meum.' <FONT SIZE=1>7</FONT> Coloni
autem dixerunt ad invicem: 'Hic est heres. Venite, occidamus eum, et
nostra erit hereditas'" <FONT SIZE=1>8</FONT> Et apprehendentes eum occiderunt et eiecerunt
extra vineam. <FONT SIZE=1>9</FONT> Quid ergo faciet dominus vineae? Veniet et perdet colonos
et dabit vineam aliis. <FONT SIZE=1>10</FONT> Nec scripturam hanc legistis: 
<BLOCKQUOTE>'Lapidem quem reprobaverunt aedificantes,<BR>
hic factus est in caput anguli;<BR>
<FONT Size=1>11</FONT> a Domino factum est istud<BR>
et est mirabile in oculis nostris'?"</BLOCKQUOTE>
<FONT Size=1>12</FONT> Et quaerebant eum tenere et timuerunt turbam; cognoverunt enim
quoniam ad eos parabolam hanc dixerit. Et relicto eo abierunt.<BR>
<BR>
<FONT Size=1>13</FONT> Et mittunt ad eum quosdam ex Pharisaeis et Herodianis ut eum
caperent in verbo. <FONT SIZE=1>14</FONT> Qui venientes dicunt ei: "Magister, scimus quia verax
es et non curas quemquam, nec enim vides in faciem hominis, sed in
veritate viam Dei doces. Licet dari tributum Caesari an non? Dabimus an
non dabimus?" <FONT SIZE=1>15</FONT> Qui sciens versutiam eorum ait illis: "Quid me
temptatis? Afferte mihi denarium ut videam." <FONT SIZE=1>16</FONT> At illi attulerunt. Et ait
illis: "Cuius est imago haec et inscriptio?" Dicunt illi: "Caesaris."              
<FONT Size=1>17</FONT> Respondens autem Iesus dixit illis: "Reddite igitur quae sunt Caesaris
Caesari et quae sunt Dei Deo." Et mirabantur super eo.<BR>
<BR>
<FONT Size=1>18</FONT> Et venerunt ad eum Sadducaei, qui dicunt resurrectionem non esse; et
interrogabant eum dicentes: <FONT SIZE=1>19</FONT> "Magister, Moses nobis scripsit, ut si cuius
frater mortuus fuerit et dimiserit uxorem et filios non reliquerit, accipiat
frater eius uxorem ipsius et resuscitet semen fratri suo. <FONT SIZE=1>20</FONT> Septem ergo
fratres erant: et primus accepit uxorem et mortuus est non relicto semine.
<FONT Size=1>21</FONT> Et secundus accepit eam et mortuus est et nec iste reliquit semen; et
tertius similiter. <FONT SIZE=1>22</FONT> Et acceperunt eam similiter septem et non reliquerunt
semen. Novissima omnium defuncta est et mulier. <FONT SIZE=1>23</FONT> In resurrectione ergo,
cum resurrexerint, cuius de his erit uxor? Septem enim habuerunt eam
uxorem." <FONT SIZE=1>24</FONT> Et respondens Iesus ait illis: "Non ideo erratis, non scientes
scripturas neque virtutem Dei? <FONT SIZE=1>25</FONT> Cum enim a mortuis resurrexerint,
neque nubent neque nubentur sed sunt sicut angeli in caelis. <FONT SIZE=1>26</FONT> De mortuis
autem quod resurgant, non legistis in libro Mosi super rubum, quomodo
dixerit illi Deus inquiens: 'Ego sum Deus Abraham et Deus Isaac et Deus
Iacob'? <FONT SIZE=1>27</FONT> Non est Deus mortuorum sed vivorum. Vos ergo multum
erratis."<BR>
<BR>
<FONT Size=1>28</FONT> Et accessit unus de scribis, qui audierat illos conquirentes, et videns
quoniam bene illis responderit, interrogavit eum: "Quod esset primum
omnium mandatum?" <FONT SIZE=1>29</FONT> Iesus autem respondit ei: "Primum omnium
mandatum est: 'Audi, Israhel, Dominus Deus noster Deus unus est, <FONT SIZE=1>30</FONT> et
diliges Dominum Deum tuum ex toto corde tuo et ex tota anima tua et ex
tota mente tua et ex tota virtute tua.' Hoc est primum mandatum.               
<FONT Size=1>31</FONT> Secundum autem simile illi: 'Diliges proximum tuum tamquam te
ipsum.' Maius horum aliud mandatum non est." <FONT SIZE=1>32</FONT> Et ait illi scriba:
"Bene, magister, in veritate dixisti quia unus est et non est alius praeter
eum, <FONT SIZE=1>33</FONT> et ut diligatur ex toto corde et ex toto intellectu et ex tota anima et
ex tota fortitudine, et diligere proximum tamquam se ipsum maius est
omnibus holocaustomatibus et sacrificiis." <FONT SIZE=1>34</FONT> Iesus autem videns quod
sapienter respondisset, dixit illi: "Non es longe a regno Dei." Et nemo iam
audebat eum interrogare.<BR>
<BR>
<FONT Size=1>35</FONT> Et respondens Iesus dicebat docens in templo: "Quomodo dicunt
scribae Christum Filium esse David? <FONT SIZE=1>36</FONT> Ipse enim David dicit in Spiritu
Sancto:
<BLOCKQUOTE>'Dixit Dominus Domino meo:<BR>
Sede a dextris meis,<BR>
donec ponam inimicos tuos sub pedibus tuis.'</BLOCKQUOTE>

<FONT Size=1>37</FONT> Ipse ergo David dicit eum Dominum, et unde est filius eius?" Et multa
turba eum libenter audivit.<BR>
<BR>
<FONT Size=1>38</FONT> Et dicebat eis in doctrina sua: "Cavete a scribis, qui volunt in stolis
ambulare et salutari in foro <FONT SIZE=1>39</FONT> et in primis cathedris sedere in synagogis et
primos discubitus in cenis; <FONT SIZE=1>40</FONT> qui devorant domos viduarum sub obtentu
prolixae orationis. Hi accipient prolixius iudicium."<BR>
<BR>
<FONT Size=1>41</FONT> Et sedens Iesus contra gazofilacium aspiciebat quomodo turba iactaret
aes in gazofilacium; et multi divites iactabant multa. <FONT SIZE=1>42</FONT> Cum venisset
autem una vidua pauper, misit duo minuta, quod est quadrans. <FONT SIZE=1>43</FONT> Et
convocans discipulos suos, ait illis: "Amen dico vobis quoniam vidua
haec pauper plus omnibus misit qui miserunt in gazofilacium. <FONT SIZE=1>44</FONT> Omnes
enim ex eo quod abundabat illis miserunt; haec vero de penuria sua
omnia quae habuit misit, totum victum suum."<P>
<FONT SIZE=5>13</FONT> Et cum egrederetur de templo, ait illi unus ex discipulis suis:
"Magister, aspice quales lapides et quales structurae." <FONT SIZE=1>2</FONT> Et respondens
Iesus ait illi: "Vides has omnes magnas aedificationes? Non relinquetur
lapis super lapidem qui non destruatur."<BR>
<BR>
<FONT Size=1>3</FONT> Et cum sederet in montem Olivarum contra templum, interrogabant eum
separatim Petrus et Iacobus et Ioannes et Andreas: <FONT SIZE=1>4</FONT> "Dic nobis: quando
ista fient et quod signum erit quando haec omnia incipient consummari?"
<FONT Size=1>5</FONT> Et respondens Iesus coepit dicere illis: "Videte ne quis vos seducat.          
<FONT Size=1>6</FONT> Multi enim venient in nomine meo, dicentes: 'Ego sum,' et multos
seducent. <FONT SIZE=1>7</FONT> Cum audieritis autem bella et opiniones bellorum, ne
timueritis. Oportet enim fieri sed nondum finis. <FONT SIZE=1>8</FONT> Exsurget autem gens
super gentem et regnum super regnum, et erunt terraemotus per loca et
fames. Initium dolorum haec. <FONT SIZE=1>9</FONT> Videte autem vosmetipsos. Tradent enim
vos conciliis, et in synagogis vapulabitis et ante praesides et reges stabitis
propter me in testimonium illis. <FONT SIZE=1>10</FONT> Et in omnes gentes primum oportet
praedicari evangelium. <FONT SIZE=1>11</FONT> Et cum duxerint vos tradentes, nolite
praecogitare quid loquamini, sed, quod datum vobis fuerit in illa hora, id
loquimini; non enim estis vos loquentes sed Spiritus Sanctus. <FONT SIZE=1>12</FONT> Tradet
autem frater fratrem in mortem et pater filium; et consurgent filii in
parentes et morte afficient eos; <FONT SIZE=1>13</FONT> et eritis odio omnibus propter nomen
meum. Qui autem sustinuerit in finem, hic salvus erit.<BR>
<BR>
<FONT Size=1>14</FONT> Cum autem videritis abominationem desolationis stantem ubi non
debet--qui legit intellegat--tunc qui in Iudaea sunt, fugiant in montes; <FONT SIZE=1>15</FONT>
et qui super tectum ne descendat in domum nec introeat, ut tollat quid de
domo sua; <FONT SIZE=1>16</FONT> et, qui in agro erit, non revertatur retro tollere vestimentum
suum. <FONT SIZE=1>17</FONT> Vae autem praegnatibus et nutrientibus in illis diebus! <FONT SIZE=1>18</FONT> Orate
vero, ut hieme non fiant; <FONT SIZE=1>19</FONT> erunt enim dies illi tribulationes tales, quales
non fuerunt ab initio creaturae, quam condidit Deus, usque nunc, neque
fient. <FONT SIZE=1>20</FONT> Et nisi breviasset Dominus dies, non fuisset salva omnis caro. Sed
propter electos, quos elegit, breviavit dies. <FONT SIZE=1>21</FONT> Et tunc, si quis vobis dixerit:
'Ecce hic est Christus, ecce illic', ne credideritis. <FONT SIZE=1>22</FONT> Exsurgent enim
pseudochristi et pseudoprophetae et dabunt signa et portenta ad
seducendos, si potest fieri, etiam electos. <FONT SIZE=1>23</FONT> Vos ergo videte; ecce praedixi
vobis omnia.<BR>
<BR>
<FONT Size=1>24</FONT> Sed in illis diebus post tribulationem illam sol contenebrabitur, et luna
non dabit splendorem suum, <FONT SIZE=1>25</FONT> et erunt stellae caeli decidentes et virtutes,
quae sunt in caelis, movebuntur.<BR>
<BR>
<FONT Size=1>26</FONT> Et tunc videbunt Filium hominis venientem in nubibus cum virtute
multa et gloria. <FONT SIZE=1>27</FONT> Et tunc mittet angelos suos et congregabit electos suos a
quattuor ventis, a summo terrae usque ad summum caeli.<BR>
<BR>
<FONT Size=1>28</FONT> A ficu autem discite parabolam: cum iam ramus eius tener fuerit et nata
fuerint folia, cognoscitis quia in proximo sit aestas. <FONT SIZE=1>29</FONT> Sic et vos, cum
videritis haec fieri, scitote quod in proximo sit in ostiis. <FONT SIZE=1>30</FONT> Amen dico
vobis: non transiet generatio haec donec omnia ista fiant. <FONT SIZE=1>31</FONT> Caelum et
terra transibunt; verba autem mea non transibunt. <FONT SIZE=1>32</FONT> De die autem illo vel
hora, nemo scit, neque angeli in caelo neque Filius, nisi Pater. <FONT SIZE=1>33</FONT> Videte,
vigilate, et orate; nescitis enim quando tempus sit. <FONT SIZE=1>34</FONT> Sicut homo qui
peregre profectus reliquit domum suam et dedit servis suis potestatem,
unicuique opus suum, ianitori quoque praecipiat ut vigilet. <FONT SIZE=1>35</FONT> Vigilate
ergo; nescitis enim quando dominus domus veniat, sero an media nocte
an galli cantu an mane; <FONT SIZE=1>36</FONT> ne, cum venerit repente, inveniat vos
dormientes. <FONT SIZE=1>37</FONT> Quod autem vobis dico, omnibus dico: Vigilate!"<P>
<FONT SIZE=5>14</FONT> Erat autem Pascha et Azyma post biduum, et quaerebant summi
sacerdotes et scribae quomodo eum dolo tenerent et occiderent. <FONT SIZE=1>2</FONT> Dicebant
enim: "Non in die festo, ne forte tumultus fieret populi."<BR>
<BR>
<FONT Size=1>3</FONT> Et cum esset Bethaniae in domo Simonis leprosi et recumberet, venit
mulier habens alabastrum unguenti nardi pretiosi; et fracto alabastro,
effudit super caput eius. <FONT SIZE=1>4</FONT> Erant autem quidam indigne ferentes intra
semetipsos et dicentes: "Ut quid perditio ista unguenti facta est? <FONT SIZE=1>5</FONT> Poterat
enim unguentum istud veniri plus quam trecentis denariis et dari
pauperibus." Et fremebant in eam. <FONT SIZE=1>6</FONT> Iesus autem dixit: "Sinite eam. Quid
illi molesti estis? Bonum opus operata est in me. <FONT SIZE=1>7</FONT> Semper enim pauperes
habetis vobiscum et, cum volueritis, potestis illis benefacere; me autem
non semper habetis. <FONT SIZE=1>8</FONT> Quod habuit, haec fecit: praevenit unguere corpus
meum in sepulturam. <FONT SIZE=1>9</FONT> Amen dico vobis: Ubicumque praedicatum fuerit
evangelium istud in universum mundum, et quod fecit haec, narrabitur in
memoriam eius."<BR>
<BR>
<FONT Size=1>10</FONT> Et Iudas Iscariotis, unus de Duodecim, abiit ad summos sacerdotes ut
proderet eum illis. <FONT SIZE=1>11</FONT> Qui audientes, gavisi sunt et promiserunt ei
pecuniam se daturos et quaerebat quomodo illum opportune traderet.<BR>
<BR>
<FONT Size=1>12</FONT> Et primo die Azymorum, quando pascha immolabant, dicunt ei
discipuli: "Quo vis eamus et paremus tibi ut manduces pascha?" <FONT SIZE=1>13</FONT> Et
mittit duos ex discipulis suis et dicit eis: "Ite in civitatem et occurret vobis
homo laguenam aquae baiulans. Sequimini eum <FONT SIZE=1>14</FONT> et quocumque
introierit, dicite domino domus quia magister dicit: 'Ubi est refectio mea
ubi pascha cum discipulis meis manducem?' <FONT SIZE=1>15</FONT> et ipse vobis
demonstrabit cenaculum grande stratum. Et illic parate nobis." <FONT SIZE=1>16</FONT> Et
abierunt discipuli eius et venerunt in civitatem et invenerunt sicut dixerat
illis; et praeparaverunt pascha.<BR>
<BR>
<FONT Size=1>17</FONT> Vespere autem facto, venit cum Duodecim <FONT SIZE=1>18</FONT> et discumbentibus eis et
manducantibus, ait Iesus: "Amen dico vobis quia unus ex vobis me tradet,
qui manducat mecum." <FONT SIZE=1>19</FONT> "At illi coeperunt contristari et dicere ei
singillatim: "Numquid ego?" <FONT SIZE=1>20</FONT> Qui ait illis: "Unus ex Duodecim qui
intinguit mecum in catino; <FONT SIZE=1>21</FONT> et Filius quidem hominis vadit sicut
scriptum est de eo. Vae autem homini illi per quem Filius hominis
traditur; bonum ei si non esset natus homo ille.<BR>
<BR>
<FONT Size=1>22</FONT> Et manducantibus illis, accepit Iesus panem et benedicens fregit et dedit
eis et ait: "Sumite. Hoc est corpus meum." <FONT SIZE=1>23</FONT> Et, accepto calice, gratias
agens dedit eis et biberunt ex illo omnes; <FONT SIZE=1>24</FONT> et ait illis: "Hic est sanguis
meus, novi testamenti qui pro multis effunditur. <FONT SIZE=1>25</FONT> Amen dico vobis quod
iam non bibam de genimine vitis usque in diem illum cum illud bibam
novum in regno Dei."<BR>
<BR>
<FONT Size=1>26</FONT> Et, hymno dicto, exierunt in montem Olivarum <FONT SIZE=1>27</FONT> et ait eis Iesus:
"Omnes scandalizabimini in nocte ista, quia scriptum est: 'Percutiam
pastorem et dispergentur oves'. <FONT SIZE=1>28</FONT> Sed posteaquam resurrexero,
praecedam vos in Galilaeam." <FONT SIZE=1>29</FONT> Petrus autem ait ei: "Et si omnes
scandalizati fuerint, sed non ego." <FONT SIZE=1>30</FONT> Et ait illi Iesus: "Amen dico tibi quia
tu hodie in nocte hac, priusquam bis gallus vocem dederit, ter me es
negaturus." <FONT SIZE=1>31</FONT> At ille amplius loquebatur: "Et si oportuerit me simul
commori tibi, non te negabo!" Similiter autem et omnes dicebant.<BR>
<BR>
<FONT Size=1>32</FONT> Et veniunt in praedium, cui nomen Gethsemani; et ait discipulis suis:
"Sedete hic donec orem." <FONT SIZE=1>33</FONT> Et assumit Petrum et Iacobum et Ioannem
secum; et coepit pavere et taedere. <FONT SIZE=1>34</FONT> Et ait illis: "Tristis est anima mea
usque ad mortem. Sustinete hic et vigilate. <FONT SIZE=1>35</FONT> Et cum processisset
paululum, procidit super terram et orabat ut, si fieri posset, transiret ab eo
hora. <FONT SIZE=1>36</FONT> Et dixit: "Abba Pater, omnia possibilia tibi sunt. Transfer calicem
hunc a me; sed non quod ego volo, sed quod tu." <FONT SIZE=1>37</FONT> Et venit et invenit eos
dormientes et ait Petro Simon: "Dormis; non potuisti una hora vigilare?  
<FONT Size=1>38</FONT> Vigilate et orate ut non intretis in temptationem. Spiritus quidem
promptus; caro vero infirma. <FONT SIZE=1>39</FONT> Et iterum abiens, oravit eundem
sermonem dicens. <FONT SIZE=1>40</FONT> Et reversus denuo, invenit eos dormientes; erant
enim oculi illorum ingravati. Et ignorabant quid responderent ei. <FONT SIZE=1>41</FONT> Et
venit tertio et ait illis: "Dormite iam et requiescite. Sufficit! Venit
hora--ecce traditur Filius hominis in manus peccatorum. <FONT SIZE=1>42</FONT> Surgite;
eamus--ecce qui me tradit prope est."<BR>
<BR>
<FONT Size=1>43</FONT> Et confestim, adhuc eo loquente, venit Iudas, unus ex Duodecim, et cum
illo turba cum gladiis et lignis a summis sacerdotibus et a scribis et a
senioribus. <FONT SIZE=1>44</FONT> Dederat autem traditor eius signum eis, dicens:
"Quemcumque osculatus fuero, ipse est. Tenete eum et ducite." <FONT SIZE=1>45</FONT> Et cum
venisset, statim accedens ad eum, ait: "Rabbi," et osculatus est eum. <FONT SIZE=1>46</FONT> At
illi manus iniecerunt in eum et tenuerunt eum. <FONT SIZE=1>47</FONT> Unus autem quidam de
circumstantibus, educens gladium, percussit servum summi sacerdotis et
amputavit illi auriculam. <FONT SIZE=1>48</FONT> Et respondens Iesus ait illis: "Tamquam ad
latronem existis cum gladiis et lignis comprehendere me? <FONT SIZE=1>49</FONT> Cotidie eram
apud vos in templo docens, et non me tenuistis. Sed adimpleantur
Scripturae." <FONT SIZE=1>50</FONT> Tunc discipuli eius relinquentes eum, omnes fugerunt.      
<FONT Size=1>51</FONT> Adulescens autem quidam sequebatur illum, amictus sindone super
nudo, et tenuerunt eum; <FONT SIZE=1>52</FONT> at ille, reiecta sindone, nudus profugit ab eis.<BR>
<BR>
<FONT Size=1>53</FONT> Et adduxerunt Iesum ad summum sacerdotem, et conveniunt omnes
sacerdotes et scribae et seniores. <FONT SIZE=1>54</FONT> Petrus autem a longe secutus est eum,
usque intro in atrium summi sacerdotis, et sedebat cum ministris et
calefaciebat se ad ignem. <FONT SIZE=1>55</FONT> Summi vero sacerdotes et omne concilium
quaerebant adversum Iesum testimonium, ut eum morti traderent, nec
inveniebant. <FONT SIZE=1>56</FONT> Multi enim testimonium falsum dicebant adversus eum; et
convenientia testimonia non erant. <FONT SIZE=1>57</FONT> Et quidam surgentes, falsum
testimonium ferebant adversus eum dicentes: <FONT SIZE=1>58</FONT> "Nos audivimus eum
dicentem: 'Ego dissolvam templum hoc manu factum et intra triduum
aliud non manu factum aedificabo'." <FONT SIZE=1>59</FONT> Et non erat conveniens
testimonium illorum. <FONT SIZE=1>60</FONT> Et exsurgens summus sacerdos in medium,
interrogavit Iesum dicens: "Non respondes quicquam ad ea quae tibi
obiciuntur ab his." <FONT SIZE=1>61</FONT> Ille autem tacebat et nihil respondit. Rursum
summus sacerdos interrogabat eum et dicit ei: "Tu es Christus Filius
Benedicti?" <FONT SIZE=1>62</FONT> Iesus autem dixit illi: "Ego sum et videbitis Filium hominis
a dextris sedentem Virtutis et venientem cum nubibus caeli." <FONT SIZE=1>63</FONT> Summus
autem sacerdos, scindens vestimenta sua, ait: "Quid adhuc necessarii
sunt nobis testes? <FONT SIZE=1>64</FONT> Audistis blasphemiam. Quid vobis videtur?" Qui
omnes condemnaverunt eum esse reum mortis. <FONT SIZE=1>65</FONT> Et coeperunt quidam
conspuere eum et velare faciem eius et colaphis eum caedere et dicere ei:
"Prophetiza." Et ministri alapis eum caedebant.<BR>
<BR>
<FONT Size=1>66</FONT> Et cum esset Petrus in atrio, deorsum venit una ex ancillis summi
sacerdotis <FONT SIZE=1>67</FONT> et, cum vidisset Petrum calefacientem se, aspiciens illum ait:
"Et tu cum Iesu Nazareno eras." <FONT SIZE=1>68</FONT> At ille negavit dicens: "Neque scio
neque novi quid dicas." Et exiit foras ante atrium, et gallus cantavit.          
<FONT Size=1>69</FONT> "Rursus autem, cum vidisset illum, ancilla coepit dicere circum
stantibus: "Hic ex illis est!" <FONT SIZE=1>70</FONT> At ille iterum negavit. Et post pusillum
rursus, qui adstabant dicebant Petro: "Vere ex illis es, nam et Galilaeus
es." <FONT SIZE=1>71</FONT> Ille autem coepit anathematizare et iurare: "Nescio hominem
istum, quem dicitis." <FONT SIZE=1>72</FONT> Et statim iterum gallus cantavit; et recordatus est
Petrus verbi quod dixerat ei Iesus: "Priusquam gallus cantet bis, ter me
negabis." Et coepit flere.<P>
<FONT SIZE=5>15</FONT> Et confestim mane consilium facientes summi sacerdotes cum
senioribus et scribis et universo concilio, vincientes Iesum duxerunt et
tradiderunt Pilato. <FONT SIZE=1>2</FONT> Et interrogavit eum Pilatus: "Tu es rex Iudaeorum?"
At ille respondens ait illi: "Tu dicis." <FONT SIZE=1>3</FONT> Et accusabant eum summi
sacerdotes in multis. <FONT SIZE=1>4</FONT> Pilatus autem rursum interrogavit eum dicens:
"Non respondes quidquam? Vide in quantis te accusant." <FONT SIZE=1>5</FONT> Iesus autem
amplius nihil respondit, ita ut miraretur Pilatus. <FONT SIZE=1>6</FONT> Per diem autem festum
dimittere solebat illis unum ex vinctis, quemcumque peterent. <FONT SIZE=1>7</FONT> Erat
autem qui dicebatur Barabbas, vinctus cum seditiosis, qui in seditione
fecerant homicidium. <FONT SIZE=1>8</FONT> Et cum ascendisset turba, coepit rogare sicut
semper faciebat illis. <FONT SIZE=1>9</FONT> Pilatus autem respondit eis et dixit: "Vultis
dimittam vobis regem Iudaeorum?" <FONT SIZE=1>10</FONT> Sciebat enim quod per invidiam
tradidissent eum summi sacerdotes. <FONT SIZE=1>11</FONT> Pontifices autem concitaverunt
turbam ut magis Barabban dimitteret eis. <FONT SIZE=1>12</FONT> Pilatus autem iterum
respondens ait illis: "Quid ergo vultis faciam regi Iudaeorum?" <FONT SIZE=1>13</FONT> At illi
iterum clamaverunt: "Crucifige eum!" <FONT SIZE=1>14</FONT> Pilatus vero dicebat eis: "Quid
enim mali fecit?" At illi magis clamabant: "Crucifige eum!" <FONT SIZE=1>15</FONT> Pilatus
autem, volens populo satisfacere, dimisit illis Barabbam et tradidit Iesum
flagellis caesum, ut crucifigeretur.<BR>
<BR>
<FONT Size=1>16</FONT> Milites autem duxerunt eum intro in atrium praetorii et convocant
totam cohortem. <FONT SIZE=1>17</FONT> Et induunt eum purpuram et imponunt ei plectentes
spineam coronam, <FONT SIZE=1>18</FONT> et coeperunt salutare eum: "Ave, rex Iudaeorum!"   
<FONT Size=1>19</FONT> Et percutiebant caput eius harundine et conspuebant eum et ponentes
genua adorabant eum. <FONT SIZE=1>20</FONT> Et postquam illuserunt ei, exuerunt illum
purpuram et induerunt eum vestimentis suis. Et educunt illum ut
crucifigerent eum.<BR>
<BR>
<FONT Size=1>21</FONT> Et angariaverunt praetereuntem quempiam Simonem Cyreneum
venientem de villa, patrem Alexandri et Rufi, ut tolleret crucem eius. <FONT SIZE=1>22</FONT> Et
perducunt illum in Golgotha locum, quod est interpretatum Calvariae
locus. <FONT SIZE=1>23</FONT> Et dabant ei bibere myrrhatum vinum, et ille non accepit. <FONT SIZE=1>24</FONT> Et
crucifigentes eum diviserunt vestimenta eius, mittentes sortem super eis
quis quid tolleret. <FONT SIZE=1>25</FONT> Erat autem hora tertia, et crucifixerunt eum. <FONT SIZE=1>26</FONT> Et erat
titulus causae eius inscriptus: "Rex Iudaeorum." <FONT SIZE=1>27</FONT> Et cum eo crucifigunt
duos latrones, unum a dextris et alium a sinistris eius. <FONT SIZE=1>28</FONT> Et impleta est
scriptura quae dicit: "Et cum iniquis reputatus est."<BR>
<BR>
<FONT Size=1>29</FONT> Et praetereuntes blasphemabant eum, moventes capita sua et dicentes:
"Vah, qui destruit templum et in tribus diebus aedificat; <FONT SIZE=1>30</FONT> salvum fac
temetipsum descendens de cruce!" <FONT SIZE=1>31</FONT> Similiter et summi sacerdotes,
ludentes ad alterutrum cum scribis dicebant: "Alios salvos fecit, se ipsum
non potest salvum facere. <FONT SIZE=1>32</FONT> Christus rex Israel, descendat nunc de cruce,
ut videamus et credamus." Et qui cum eo crucifixi erant conviciabantur ei.<BR>
<BR>
<FONT Size=1>33</FONT> Et, facta hora sexta, tenebrae factae sunt per totam terram usque in
horam nonam. <FONT SIZE=1>34</FONT> Et hora nona exclamavit Iesus voce magna dicens:
"Heloi, Heloi, lema sabacthani?", quod est interpretatum: "Deus meus,
Deus meus, ut quid dereliquisti me?" <FONT SIZE=1>35</FONT> Et quidam de circumstantibus
audientes dicebant: "Ecce Eliam vocat." <FONT SIZE=1>36</FONT> Currens autem unus et implens
spongiam aceto circumponensque calamo potum dabat ei dicens: "Sinite.
Videamus si veniat Elias ad deponendum eum." <FONT SIZE=1>37</FONT> Iesus autem, emissa
voce magna, exspiravit. <FONT SIZE=1>38</FONT> Et velum templi scissum est in duo a sursum
usque deorsum. <FONT SIZE=1>39</FONT> Videns autem centurio, qui ex adverso stabat, quia sic
clamans exspirasset, ait: "Vere homo hic Filius Dei erat." <FONT SIZE=1>40</FONT> Erant autem et
mulieres de longe aspicientes, inter quas et Maria Magdalene et Maria
Iacobi minoris et Ioseph mater et Salome, <FONT SIZE=1>41</FONT> quae, cum esset in Galilaea,
sequebantur eum et ministrabant ei, et aliae multae, quae simul cum eo
ascenderant Hierosolyma.<BR>
<BR>
<FONT Size=1>42</FONT> Et cum iam sero esset factum, quia erat Parasceve, quod est ante
sabbatum, <FONT SIZE=1>43</FONT> venit Ioseph ab Arimathia nobilis decurio, qui et ipse erat
expectans regnum Dei, et audacter introiit ad Pilatum et petiit corpus Iesu.
<FONT Size=1>44</FONT> Pilatus autem mirabatur si iam obisset, et, accersito centurione,
interrogavit eum si iam mortuus esset. <FONT SIZE=1>45</FONT> Et cum cognovisset a centurione,
donavit corpus Ioseph. <FONT SIZE=1>46</FONT> Ioseph autem mercatus sindonem et deponens
eum involvit sindone et posuit eum in monumento, quod erat excisum de
petra, et advolvit lapidem ad ostium monumenti. <FONT SIZE=1>47</FONT> Maria autem
Magdalene et Maria Ioseph aspiciebant ubi poneretur.
<P>
<FONT Size=5>16</FONT> Et cum transisset sabbatum, Maria Magdalene et Maria Iacobi et
Salome emerunt aromata ut venientes unguerent eum. <FONT SIZE=1>2</FONT> Et valde mane,
prima sabbatorum, veniunt ad monumentum, orto iam sole. <FONT SIZE=1>3</FONT> Et dicebant
ad invicem: "Quis revolvet nobis lapidem ab ostio monumenti?" <FONT SIZE=1>4</FONT> Et
respicientes vident revolutum lapidem; erat quippe magnus valde. <FONT SIZE=1>5</FONT> Et
introeuntes in monumento, viderunt iuvenem sedentem in dextris,
coopertum stola candida, et obstupuerunt. <FONT SIZE=1>6</FONT> Qui dicit illis: "Nolite
expavescere! Iesum quaeritis Nazarenum crucifixum. Surrexit, non est hic.
Ecce locus ubi posuerunt eum. <FONT SIZE=1>7</FONT> Sed ite et dicite discipulis eius et Petro:
'Praecedit vos in Galilaeam. Ibi eum videbitis, sicut dixit vobis.'" <FONT SIZE=1>8</FONT> At illae
exeuntes fugerunt de monumento; invaserat enim eas tremor et pavor, et
nemini quidquam dixerunt, timebant enim.<BR>
<BR>
[<FONT Size=1>9</FONT> Surgens autem mane, prima sabbati, apparuit primo Mariae
Magdalenae, de qua eiecerat septem daemonia. <FONT SIZE=1>10</FONT> Illa vadens nuntiavit
his, qui cum eo fuerant, lugentibus et flentibus. <FONT SIZE=1>11</FONT> Et illi, audientes quia
viveret et visus esset ab ea, non crediderunt. <FONT SIZE=1>12</FONT> Post haec autem duobus ex
eis ambulantibus ostensus est in alia effigie euntibus in villam; <FONT SIZE=1>13</FONT> et illi
euntes nuntiaverunt ceteris, nec illis crediderunt.<BR>
<BR>
<FONT Size=1>14</FONT> Novissime recumbentibus illis Undecim apparuit, et exprobravit
incredulitatem illorum et duritiam cordis, quia his qui viderant eum
resurrexisse, non crediderant. <FONT SIZE=1>15</FONT> Et dixit eis: "Euntes in mundum
universum, praedicate evangelium omni creaturae. <FONT SIZE=1>16</FONT> Qui crediderit et
baptizatus fuerit, salvus erit. Qui vero non crediderit, condemnabitur.      
<FONT Size=1>17</FONT> Signa autem eos, qui crediderint, haec sequentur: in nomine meo
daemonia eicient, linguis loquentur novis, <FONT SIZE=1>18</FONT> serpentes tollent et, si
mortiferum quid biberint, non eos nocebit, super aegrotos manus
imponent et bene habebunt."<BR>
<BR>
<FONT Size=1>19</FONT> Et Dominus quidem, postquam locutus est eis, assumptus est in caelum
et sedit a dextris Dei. <FONT SIZE=1>20</FONT> Illi autem profecti praedicaverunt ubique, Domino
cooperante et sermonem confirmante sequentibus signis.]
<p class=border></P>
<p>
<table border=0 cellspacing=15 cellpadding=0 align=CENTER>
<tr>
	<td><a href="/bible.html">The Bible</A>
	<td><a href="/christian.html">Christian Latin</A>
	<td><a href="/index.html">The Latin Library</A>
	<td><a href="/classics.html">The Classics Page</A>
</TABLE>
</P>

</BODY></HTML>