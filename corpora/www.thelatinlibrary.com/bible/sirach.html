<HTML><HEAD><TITLE>Vulgate: Sirach</TITLE></HEAD><BODY BACKGROUND="/white.jpg" BGCOLOR="#FFFFFF">
<BASEFONT SIZE=4>
<BR>
<FONT COLOR="#7A0704" SIZE="5"><CENTER>LIBER SAPIENTIAE IECHOSUAE, FILII SIRACH</CENTER></FONT></font>
<P><HR><CENTER>
	<FONT SIZE="3"><A HREF=#1>1</A>	<A HREF=#2>2</A>	<A HREF=#3>3</A>	<A HREF=#4>4</A>	<A HREF=#5>5</A>	<A HREF=#6>6</A>	<A HREF=#7>7</A>	<A HREF=#8>8</A>	<A HREF=#9>9</A>	<A HREF=#10>10</A>	<A HREF=#11>11</A>	<A HREF=#12>12</A>	<A HREF=#13>13</A>	<A HREF=#14>14</A>	<A HREF=#15>15</A>	<A HREF=#16>16</A>	<A HREF=#17>17</A>	<A HREF=#18>18</A>	<A HREF=#19>19</A>	<A HREF=#20>20</A>	<A HREF=#21>21</A>	<A HREF=#22>22</A>	<A HREF=#23>23</A>	<A HREF=#24>24</A>	<A HREF=#25>25</A>	<A HREF=#26>26</A>	<A HREF=#27>27</A>	<A HREF=#28>28</A>	<A HREF=#29>29</A>	<A HREF=#30>30</A>	<A HREF=#31>31</A>	<A HREF=#32>32</A>	<A HREF=#33>33</A>	<A HREF=#34>34</A>	<A HREF=#35>35</A>	<A HREF=#36>36</A>	<A HREF=#37>37</A>	<A HREF=#38>38</A>	<A HREF=#39>39</A>	<A HREF=#40>40</A>	<A HREF=#41>41</A>	<A HREF=#42>42</A>	<A HREF=#43>43</A>	<A HREF=#44>44</A>	<A HREF=#45>45</A>	<A HREF=#46>46</A>	<A HREF=#47>47</A>	<A HREF=#48>48</A>	<A HREF=#49>49</A>	<A HREF=#50>50</A>	<A HREF=#51>51</A>	<A HREF=#52>52</A>	</FONT></CENTER><HR>
<FONT SIZE="4">
<P><A NAME="1"></A><B>CAPUT 1</B><P>
<FONT size=2>1</FONT>&nbsp;&nbsp;[1] multorum nobis et magnorum per Legem et Prophetas aliosque qui secuti sunt illos sapientiam demonstratam, in quibus oportet laudare Israhel doctrinae et sapientiae causa; quia non solum ipsos loquentes necesse est peritos, sed etiam extraneos posse et dicentes et scribentes doctissimos fieri. [2] avus meus Iesus postquam se amplius dedit ad diligentiam lectionis Legis et Prophetarum et aliorum librorum qui nobis a parentibus nostris traditi sunt, volui et ipse scribere aliquid horum quae ad doctrinam et sapientiam pertinent, ut desiderantes discere et illorum periti facti magis magisque adtendant animo et confirmentur ad legitimam vitam. [3] hortor itaque venire vos cum benevolentia et adtentiore studio lectionem facere, et veniam habere in illis in quibus videmur sequentes imaginem sapientiae et deficere in verborum conpositione. nam deficiunt verba hebraica quando translata fuerint ad alteram linguam; non solum autem haec, sed et ipsa Lex et Prophetae ceteraque librorum non parvam habent differentiam quando inter se dicuntur. [4] nam in octavo et tricesimo anno temporibus Ptolomei Euergetis regis, postquam perveni in Aegyptum et cum multum temporis ibi fecissem, inveni libros relictos non parvae neque contemnendae doctrinae. [5] itaque bonum et necessarium putavi et ipse aliquam addere diligentiam et laborem interpretandi istum librum; et multa vigilia adtuli doctrinam in spatio temporis, ad illa quae ad finem ducunt librum dare, et illis qui volunt animum intendere et discere quemadmodum oporteat instituere mores qui secundum legem Domini proposuerunt vitam agere. omnis sapientia a Deo Domino est et cum illo fuit semper et est ante aevum<BR><FONT size=2>2</FONT>&nbsp;&nbsp;harenam maris et pluviae guttas et dies saeculi quis dinumeravit altitudinem caeli et latitudinem terrae et profundum abyssi quis mensus est<BR><FONT size=2>3</FONT>&nbsp;&nbsp;sapientiam Dei praecedentem omnia quis investigavit<BR><FONT size=2>4</FONT>&nbsp;&nbsp;prior omnium creata est sapientia et intellectus prudentiae ab aevo<BR><FONT size=2>5</FONT>&nbsp;&nbsp;fons sapientiae verbum Dei in excelsis et ingressus illius mandata aeterna<BR><FONT size=2>6</FONT>&nbsp;&nbsp;radix sapientiae cui revelata est et astutias illius quis agnovit<BR><FONT size=2>7</FONT>&nbsp;&nbsp;disciplina sapientiae cui revelata est et manifestata et multiplicationem ingressus illius quis intellexit<BR><FONT size=2>8</FONT>&nbsp;&nbsp;unus est Altissimus creator omnipotens rex potens et metuendus nimis sedens super thronum illius et dominans Deus<BR><FONT size=2>9</FONT>&nbsp;&nbsp;ipse creavit illam spiritu sancto et vidit et dinumeravit et mensus est<BR><FONT size=2>10</FONT>&nbsp;&nbsp;et effudit illam super omnia opera sua et super omnem carnem secundum datum suum et praebuit illam diligentibus se<BR><FONT size=2>11</FONT>&nbsp;&nbsp;timor Domini gloria et gloriatio et laetitia et corona exultationis<BR><FONT size=2>12</FONT>&nbsp;&nbsp;timor Domini delectabit cor et dabit laetitiam et gaudium in longitudine dierum<BR><FONT size=2>13</FONT>&nbsp;&nbsp;timenti Dominum bene erit in extremis et in die defunctionis suae benedicetur<BR><FONT size=2>14</FONT>&nbsp;&nbsp;dilectio Dei honorabilis sapientia<BR><FONT size=2>15</FONT>&nbsp;&nbsp;quibus autem apparuerit in visu diligunt eam in visione et in agnitione magnalium suorum<BR><FONT size=2>16</FONT>&nbsp;&nbsp;initium sapientiae timor Domini et cum fidelibus in vulva concreatus est et cum electis seminis creditur et cum iustis et fidelibus agnoscitur<BR><FONT size=2>17</FONT>&nbsp;&nbsp;timor Domini scientiae religiositas<BR><FONT size=2>18</FONT>&nbsp;&nbsp;religiositas custodiet et iustificabit cor iucunditatem atque gaudium dabit<BR><FONT size=2>19</FONT>&nbsp;&nbsp;timenti Deum bene erit et in diebus consummationis illius benedicetur<BR><FONT size=2>20</FONT>&nbsp;&nbsp;plenitudo sapientiae timere Deum et plenitudo a fructibus illius<BR><FONT size=2>21</FONT>&nbsp;&nbsp;omnem domum illius implebit a generationibus et receptacula a thesauris illius<BR><FONT size=2>22</FONT>&nbsp;&nbsp;corona sapientiae timor Domini repollens pacem et salutis fructum<BR><FONT size=2>23</FONT>&nbsp;&nbsp;et vidit et dinumeravit eam utraque autem sunt dona Dei<BR><FONT size=2>24</FONT>&nbsp;&nbsp;scientiam et intellectum prudentiae sapientia conpartietur et gloriam tenentium se inaltat<BR><FONT size=2>25</FONT>&nbsp;&nbsp;radix sapientiae est timere Dominum rami enim illius longevi<BR><FONT size=2>26</FONT>&nbsp;&nbsp;in thesauris sapientiae intellectus et scientiae religiositas execratio autem peccatoribus sapientia<BR><FONT size=2>27</FONT>&nbsp;&nbsp;timor Dei expellit peccatum<BR><FONT size=2>28</FONT>&nbsp;&nbsp;nam qui sine timore est non poterit iustificari iracundia enim animositatis illius subversio illius est<BR><FONT size=2>29</FONT>&nbsp;&nbsp;usque in tempus sustinebit patiens et postea redditio iucunditatis<BR><FONT size=2>30</FONT>&nbsp;&nbsp;bonus sensus usque in tempus abscondebit verba illius et labia multorum enarrabunt sensum illius<BR><FONT size=2>31</FONT>&nbsp;&nbsp;[]<BR><FONT size=2>32</FONT>&nbsp;&nbsp;[]<BR><FONT size=2>33</FONT>&nbsp;&nbsp;concupiscens sapientiam conserva iustitiam et Deus praebebit illam tibi<BR><FONT size=2>34</FONT>&nbsp;&nbsp;sapientia enim et disciplina timor Domini et quod beneplacitum est illi<BR><FONT size=2>35</FONT>&nbsp;&nbsp;fides et mansuetudo et adimplebit thesauros illius<BR><FONT size=2>36</FONT>&nbsp;&nbsp;non sis incredibilis timori Domini et ne accesseris ad illum duplici corde<BR><FONT size=2>37</FONT>&nbsp;&nbsp;ne fueris hypocrita in conspectu hominum et non scandalizeris labiis tuis<BR><FONT size=2>38</FONT>&nbsp;&nbsp;adtende in illis ne forte cadas et adducas animae tuae inhonorationem<BR><FONT size=2>39</FONT>&nbsp;&nbsp;et revelet Deus absconsa tua et in medio synagogae elidat te<BR><FONT size=2>40</FONT>&nbsp;&nbsp;quoniam accessisti maligne ad Dominum et cor tuum plenum est dolo et fallacia 
<P><HR>
<P><A NAME="2"></A><B>CAPUT 2</B><P>
<FONT size=2>1</FONT>&nbsp;&nbsp;fili accedens servituti Dei sta in iustitia et timore et praepara animam tuam ad temptationem<BR><FONT size=2>2</FONT>&nbsp;&nbsp;deprime cor tuum et sustine declina aurem et excipe verba intellectus et ne festines in tempus obductionis<BR><FONT size=2>3</FONT>&nbsp;&nbsp;sustine sustentationes Dei coniungere Deo et sustine ut crescat in novissimo vita tua<BR><FONT size=2>4</FONT>&nbsp;&nbsp;omne quod tibi adplicitum fuerit accipe et in dolore sustine et in humilitate tua habe patientiam<BR><FONT size=2>5</FONT>&nbsp;&nbsp;quoniam in igne probatur aurum et argentum homines vero receptibiles in camino humiliationis<BR><FONT size=2>6</FONT>&nbsp;&nbsp;crede Deo et recuperabit te et dirige viam tuam et spera in illum serva timorem illius et in illo veteresce<BR><FONT size=2>7</FONT>&nbsp;&nbsp;metuentes Deum sustinete misericordiam eius et non deflectatis ab illo ne cadatis<BR><FONT size=2>8</FONT>&nbsp;&nbsp;qui timetis Deum credite illi et non evacuabitur merces vestra<BR><FONT size=2>9</FONT>&nbsp;&nbsp;qui timetis Deum sperate in illum et in oblectatione veniet vobis misericordia<BR><FONT size=2>10</FONT>&nbsp;&nbsp;qui timetis Deum diligite illum et inluminabuntur corda vestra<BR><FONT size=2>11</FONT>&nbsp;&nbsp;respicite filii nationes hominum et scitote quis speravit in Dominum et confusus est<BR><FONT size=2>12</FONT>&nbsp;&nbsp;permansit in mandatis eius et derelictus est et quis invocavit illum et despexit illum<BR><FONT size=2>13</FONT>&nbsp;&nbsp;quoniam pius et misericors Deus et remittit in tempore tribulationis peccata omnibus exquirentibus se in veritate<BR><FONT size=2>14</FONT>&nbsp;&nbsp;vae duplici corde et labiis scelestis et manibus malefacientibus et peccatori terram ingredienti duabus viis<BR><FONT size=2>15</FONT>&nbsp;&nbsp;vae dissolutis corde qui non credunt Deo ideo non protegentur ab eo<BR><FONT size=2>16</FONT>&nbsp;&nbsp;vae his qui perdiderunt sustinentiam qui dereliquerunt vias rectas et deverterunt in vias pravas<BR><FONT size=2>17</FONT>&nbsp;&nbsp;et quid facietis cum inspicere coeperit Deus<BR><FONT size=2>18</FONT>&nbsp;&nbsp;qui timent Dominum non erunt incredibiles verbo illius et qui diligunt illum conservabunt viam illius<BR><FONT size=2>19</FONT>&nbsp;&nbsp;qui timent Dominum inquirent quae beneplacita sunt illi et qui diligunt eum replebuntur lege ipsius<BR><FONT size=2>20</FONT>&nbsp;&nbsp;qui timent Dominum parabunt corda sua et in conspectu illius sanctificabunt animas suas<BR><FONT size=2>21</FONT>&nbsp;&nbsp;qui timent Dominum custodiunt mandata illius et patientiam habebunt usque ad inspectionem illius<BR><FONT size=2>22</FONT>&nbsp;&nbsp;dicentes si paenitentiam non egerimus incidemus in Dei manus et non in manus hominum<BR><FONT size=2>23</FONT>&nbsp;&nbsp;secundum enim magnitudinem illius sic et misericordia ipsius cum ipso 
<P><HR>
<P><A NAME="3"></A><B>CAPUT 3</B><P>
<FONT size=2>1</FONT>&nbsp;&nbsp;filii sapientiae ecclesia iustorum et natio illorum obaudientia et dilectio<BR><FONT size=2>2</FONT>&nbsp;&nbsp;iudicium patris audite filii dilecti et sic facite ut salvi sitis<BR><FONT size=2>3</FONT>&nbsp;&nbsp;Deus enim honoravit patrem in filiis et iudicium matris exquirens in filios<BR><FONT size=2>4</FONT>&nbsp;&nbsp;qui diligit Deum exorabit pro peccatis et continebit se ab illis in oratione dierum exaudietur<BR><FONT size=2>5</FONT>&nbsp;&nbsp;et sicut qui thesaurizat ita et qui honorificat matrem suam<BR><FONT size=2>6</FONT>&nbsp;&nbsp;qui honorat patrem iucundabitur in filiis<BR><FONT size=2>7</FONT>&nbsp;&nbsp;qui honorat patrem suum vita vivet longiore et qui obaudit patrem refrigerabit matri<BR><FONT size=2>8</FONT>&nbsp;&nbsp;qui timet Deum honorat parentes et quasi dominis serviet in his qui se generaverunt<BR><FONT size=2>9</FONT>&nbsp;&nbsp;in opere et sermone et omni patientia honora patrem tuum<BR><FONT size=2>10</FONT>&nbsp;&nbsp;ut superveniat tibi benedictio a Deo et benedictio illius in novissimo manet<BR><FONT size=2>11</FONT>&nbsp;&nbsp;benedictio patris firmat domos filiorum maledictio autem matris eradicat fundamenta<BR><FONT size=2>12</FONT>&nbsp;&nbsp;ne glorieris in contumelia patris tui non est enim tibi gloria sed confusio<BR><FONT size=2>13</FONT>&nbsp;&nbsp;gloria enim hominis ex honore patris sui et dedecus filiis pater sine honore<BR><FONT size=2>14</FONT>&nbsp;&nbsp;fili suscipe senectam patris tui et ne contristes eum in vita illius<BR><FONT size=2>15</FONT>&nbsp;&nbsp;et si defecerit sensu veniam da et ne spernas eum in tua virtute elemosyna enim patris non erit in oblivione<BR><FONT size=2>16</FONT>&nbsp;&nbsp;nam pro peccato matris restituetur tibi bonum<BR><FONT size=2>17</FONT>&nbsp;&nbsp;et iniustitia aedificabitur tibi in die tribulationis commemorabitur tui sicut in sereno glacies solventur tua peccata<BR><FONT size=2>18</FONT>&nbsp;&nbsp;quam malae famae est qui relinquit patrem et est maledictus a Deo qui exasperat matrem<BR><FONT size=2>19</FONT>&nbsp;&nbsp;fili in mansuetudine opera tua perfice et super hominum gloriam diligeris<BR><FONT size=2>20</FONT>&nbsp;&nbsp;quanto magnus es humilia te in omnibus et coram Deo invenies gratiam<BR><FONT size=2>21</FONT>&nbsp;&nbsp;quoniam magna potentia Dei solius et ab humilibus honoratur<BR><FONT size=2>22</FONT>&nbsp;&nbsp;altiora te ne scrutaveris et fortiora te ne exquisieris sed quae praecepit tibi Deus illa cogita semper et in pluribus operibus eius ne fueris curiosus<BR><FONT size=2>23</FONT>&nbsp;&nbsp;non est enim tibi necessarium ea quae abscondita sunt videre oculis tuis<BR><FONT size=2>24</FONT>&nbsp;&nbsp;in supervacuis rebus noli scrutari multipliciter et in pluribus operibus eius non eris curiosus<BR><FONT size=2>25</FONT>&nbsp;&nbsp;plurima enim super sensum hominis ostensa sunt tibi<BR><FONT size=2>26</FONT>&nbsp;&nbsp;multos enim inplanavit suspicio illorum et in vanitate detinuit sensus illorum<BR><FONT size=2>27</FONT>&nbsp;&nbsp;cor durum male habebit in novissimo et qui amat periculum in illo peribit<BR><FONT size=2>28</FONT>&nbsp;&nbsp;cor ingrediens duas vias non habebit successus et pravicordius in illis scandalizabitur<BR><FONT size=2>29</FONT>&nbsp;&nbsp;cor nequam gravabitur doloribus et peccator adiciet ad peccandum<BR><FONT size=2>30</FONT>&nbsp;&nbsp;synagogae superborum non est sanitas frutex enim peccati eradicabitur in illis et non intellegetur<BR><FONT size=2>31</FONT>&nbsp;&nbsp;cor sapiens intellegitur in sapientia et auris bona audiet cum omni concupiscentia sapientiam<BR><FONT size=2>32</FONT>&nbsp;&nbsp;sapiens cor et intellegibile abstinebit se a peccatis et in operibus iustitiae successus habebit<BR><FONT size=2>33</FONT>&nbsp;&nbsp;ignem ardentem extinguit aqua et elemosyna resistit peccatis<BR><FONT size=2>34</FONT>&nbsp;&nbsp;et Deus conspector qui reddit gratiam meminit in posterum et in tempore casus tui invenies firmamentum 
<P><HR>
<P><A NAME="4"></A><B>CAPUT 4</B><P>
<FONT size=2>1</FONT>&nbsp;&nbsp;fili elemosynam pauperis ne fraudes et oculos tuos ne transvertas a paupere<BR><FONT size=2>2</FONT>&nbsp;&nbsp;animam esurientem ne despexeris et non exasperes pauperem in inopia sua<BR><FONT size=2>3</FONT>&nbsp;&nbsp;cor inopis ne adflixeris et non protrahas datum angustianti<BR><FONT size=2>4</FONT>&nbsp;&nbsp;rogationem contribulati ne abicias et non avertas faciem tuam ab egeno<BR><FONT size=2>5</FONT>&nbsp;&nbsp;ab inope ne avertas oculos propter iram et non relinquas quaerentibus tibi retro maledicere<BR><FONT size=2>6</FONT>&nbsp;&nbsp;maledicentis enim te in amaritudine exaudietur precatio illius exaudiet autem eum qui fecit illum<BR><FONT size=2>7</FONT>&nbsp;&nbsp;congregationi pauperum affabilem te facito et presbytero humilia animam tuam et magnato humilia caput tuum<BR><FONT size=2>8</FONT>&nbsp;&nbsp;declina pauperi aurem tuam et redde debitum tuum et responde pacifica in mansuetudine<BR><FONT size=2>9</FONT>&nbsp;&nbsp;libera eum qui iniuriam patitur de manu superbi et non acide feras in anima tua<BR><FONT size=2>10</FONT>&nbsp;&nbsp;in iudicando esto pupillis misericors ut pater et pro viro matri illorum<BR><FONT size=2>11</FONT>&nbsp;&nbsp;et eris velut filius Altissimi obaudiens et miserebitur tui magis quam mater<BR><FONT size=2>12</FONT>&nbsp;&nbsp;sapientia filiis suis vitam inspiravit et suscipit exquirentes se et praeibit in viam iustitiae<BR><FONT size=2>13</FONT>&nbsp;&nbsp;et qui illam diligit diligit vitam et qui vigilaverint ad illam conplectebuntur placorem eius<BR><FONT size=2>14</FONT>&nbsp;&nbsp;qui tenuerint illam vitam hereditabunt et quo introibit benedicit Deus<BR><FONT size=2>15</FONT>&nbsp;&nbsp;qui serviunt ei obsequentes erunt Sancto et eos qui diligunt illam diligit Deus<BR><FONT size=2>16</FONT>&nbsp;&nbsp;qui audit illam iudicat gentes et qui intuetur illam permanebit confidens<BR><FONT size=2>17</FONT>&nbsp;&nbsp;si crediderit ei hereditabit illam et erunt in confirmatione creaturae illorum<BR><FONT size=2>18</FONT>&nbsp;&nbsp;quoniam in temptatione ambulat cum eo et in primis eligit eum<BR><FONT size=2>19</FONT>&nbsp;&nbsp;timorem et metum et adprobationem inducet super illum et cruciabit illum in tribulatione doctrinae suae donec temptet illum in cogitationibus illius et credat animae illius<BR><FONT size=2>20</FONT>&nbsp;&nbsp;et firmabit illum et iterum adducet directum ad illum<BR><FONT size=2>21</FONT>&nbsp;&nbsp;et denudat absconsa sua et thesaurizat super illum scientiam et intellectum iustitiae<BR><FONT size=2>22</FONT>&nbsp;&nbsp;si autem oberraverit derelinquet eum et tradet illum in manus inimici sui<BR><FONT size=2>23</FONT>&nbsp;&nbsp;fili conserva tempus et devita a malo<BR><FONT size=2>24</FONT>&nbsp;&nbsp;pro anima tua non confundaris dicere verum<BR><FONT size=2>25</FONT>&nbsp;&nbsp;est enim confusio adducens peccatum et est confusio adducens gloriam et gratiam<BR><FONT size=2>26</FONT>&nbsp;&nbsp;ne accipias faciem adversus faciem tuam nec adversus animam tuam mendacium<BR><FONT size=2>27</FONT>&nbsp;&nbsp;non reverearis proximum tuum in casum suum<BR><FONT size=2>28</FONT>&nbsp;&nbsp;nec retineas verbum in tempus salutis non abscondas sapientiam tuam in decore eius<BR><FONT size=2>29</FONT>&nbsp;&nbsp;in lingua enim agnoscitur sapientia et sensus et scientia et doctrina in verbis veritatis et firmamentum in operibus iustitiae<BR><FONT size=2>30</FONT>&nbsp;&nbsp;non contradicas veritati ullo modo et de mendacio ineruditionis tuae confundere<BR><FONT size=2>31</FONT>&nbsp;&nbsp;non confundaris confiteri peccata tua et ne subicias te homini pro peccato<BR><FONT size=2>32</FONT>&nbsp;&nbsp;noli resistere contra faciem potentis nec coneris contra ictum fluvii<BR><FONT size=2>33</FONT>&nbsp;&nbsp;pro iustitia agoniare pro anima tua et usque ad mortem certa pro iustitia et Deus expugnabit pro te inimicos tuos<BR><FONT size=2>34</FONT>&nbsp;&nbsp;noli citatus esse in lingua tua et inutilis et remissus in operibus tuis<BR><FONT size=2>35</FONT>&nbsp;&nbsp;noli esse sicut leo in domo tua evertens domesticos tuos et opprimens subiectos tibi<BR><FONT size=2>36</FONT>&nbsp;&nbsp;non sit porrecta manus tua ad accipiendum et ad reddendum collecta 
<P><HR>
<P><A NAME="5"></A><B>CAPUT 5</B><P>
<FONT size=2>1</FONT>&nbsp;&nbsp;noli adtendere ad possessiones iniquas et ne dixeris est mihi sufficiens vita nihil enim proderit in tempore vindictae et obductionis<BR><FONT size=2>2</FONT>&nbsp;&nbsp;non sequaris concupiscentiam cordis<BR><FONT size=2>3</FONT>&nbsp;&nbsp;et ne dixeris quomodo potui aut quis me subiciet propter facta mea Deus enim vindicans vindicabit<BR><FONT size=2>4</FONT>&nbsp;&nbsp;ne dixeris peccavi et quid accidit mihi triste Altissimus enim est patiens redditor<BR><FONT size=2>5</FONT>&nbsp;&nbsp;de propitiatu peccatorum noli esse sine metu neque adicias peccatum super peccatum<BR><FONT size=2>6</FONT>&nbsp;&nbsp;et ne dicas miseratio Dei magna est multitudinis peccatorum meorum miserebitur<BR><FONT size=2>7</FONT>&nbsp;&nbsp;misericordia enim et ira ab illo et in peccatores respicit ira illius<BR><FONT size=2>8</FONT>&nbsp;&nbsp;non tardes converti ad Deum et ne differas de die in diem<BR><FONT size=2>9</FONT>&nbsp;&nbsp;subito enim venit ira illius et in tempore vindictae disperdet te<BR><FONT size=2>10</FONT>&nbsp;&nbsp;noli anxius esse in divitiis iniustis nihil enim proderunt tibi in die obductionis et vindictae<BR><FONT size=2>11</FONT>&nbsp;&nbsp;non ventiles te in omnem ventum et non eas in omni via sic enim peccator probatur duplici lingua<BR><FONT size=2>12</FONT>&nbsp;&nbsp;esto firmus in via Dei et in veritate sensus tui et scientia et prosequatur te verbum pacis et iustitiae<BR><FONT size=2>13</FONT>&nbsp;&nbsp;esto mansuetus ad audiendum verbum ut intellegas et cum sapientia fers responsum verum<BR><FONT size=2>14</FONT>&nbsp;&nbsp;si est tibi intellectus responde proximo sin autem sit manus tua super os tuum ne capiaris in verbo indisciplinato et confundaris<BR><FONT size=2>15</FONT>&nbsp;&nbsp;honor et gloria in sermone sensati lingua inprudentis subversio ipsius<BR><FONT size=2>16</FONT>&nbsp;&nbsp;non appelleris susurrio et lingua tua capiaris et confundaris<BR><FONT size=2>17</FONT>&nbsp;&nbsp;super furem enim est confusio et paenitentia et denotatio pessima super bilinguem susurratori autem odium et inimicitia et contumelia<BR><FONT size=2>18</FONT>&nbsp;&nbsp;iustifica pusillo et magno similiter 
<P><HR>
<P><A NAME="6"></A><B>CAPUT 6</B><P>
<FONT size=2>1</FONT>&nbsp;&nbsp;noli fieri pro amico inimicus proximo inproperium enim et contumeliam malus hereditabit et omnis peccator invidus et bilinguis<BR><FONT size=2>2</FONT>&nbsp;&nbsp;non te extollas in cogitatione animae tuae velut taurus ne forte elidatur virtus tua per stultitiam<BR><FONT size=2>3</FONT>&nbsp;&nbsp;et folia tua comedet et fructus tuos perdet et relinqueris velut lignum aridum in heremo<BR><FONT size=2>4</FONT>&nbsp;&nbsp;anima enim nequa disperdet qui se habet et in gaudium inimici dat illum et deducit in sortem impiorum<BR><FONT size=2>5</FONT>&nbsp;&nbsp;verbum dulce multiplicat amicos et mitigat inimicos et lingua eucharis in bono homine abundat<BR><FONT size=2>6</FONT>&nbsp;&nbsp;multi pacifici sint tibi et consiliarii tibi sint unus de mille<BR><FONT size=2>7</FONT>&nbsp;&nbsp;si possides amicum in temptatione posside eum et non facile credas illi<BR><FONT size=2>8</FONT>&nbsp;&nbsp;est enim amicus secundum tempus suum et non permanebit in die tribulationis<BR><FONT size=2>9</FONT>&nbsp;&nbsp;et est amicus qui egreditur ad inimicitiam et est amicus qui odium et rixam et convicia denudabit<BR><FONT size=2>10</FONT>&nbsp;&nbsp;est autem amicus socius mensae et non permanet in die necessitatis<BR><FONT size=2>11</FONT>&nbsp;&nbsp;amicus si permanserit fixus erit tibi quasi coaequalis et in domesticis tuis fiducialiter aget<BR><FONT size=2>12</FONT>&nbsp;&nbsp;si humiliaverit se contra te et a facie tua abscondet se unianimem habebis amicitiam bonam<BR><FONT size=2>13</FONT>&nbsp;&nbsp;ab inimicis tuis separare et ab amicis tuis adtende<BR><FONT size=2>14</FONT>&nbsp;&nbsp;amicus fidelis protectio fortis qui autem invenit illum invenit thesaurum<BR><FONT size=2>15</FONT>&nbsp;&nbsp;amico fideli nulla est conparatio et non est digna ponderatio auri et argenti contra bonitatem fidei illius<BR><FONT size=2>16</FONT>&nbsp;&nbsp;amicus fidelis medicamentum vitae et inmortalitatis et qui metuunt Dominum inveniunt illum<BR><FONT size=2>17</FONT>&nbsp;&nbsp;qui timet Deum aeque habebit amicitiam bonam quoniam secundum illum erit amicus illius<BR><FONT size=2>18</FONT>&nbsp;&nbsp;fili a iuventute tua excipe doctrinam et usque ad canos invenies sapientiam<BR><FONT size=2>19</FONT>&nbsp;&nbsp;quasi is qui arat et seminat accede ad illam et sustine bonos fructus illius<BR><FONT size=2>20</FONT>&nbsp;&nbsp;in opere enim ipsius exiguum laborabis et cito edes de generationibus illius<BR><FONT size=2>21</FONT>&nbsp;&nbsp;quam aspera est nimium sapientia indoctis hominibus et non permanet in illa excors<BR><FONT size=2>22</FONT>&nbsp;&nbsp;quasi lapidis virtus probatio erit in illis et non demorabuntur proicere illum<BR><FONT size=2>23</FONT>&nbsp;&nbsp;sapientia enim doctrinae secundum nomen est eius et non multis est manifesta quibus autem agnita est permanet usque ad conspectum Dei<BR><FONT size=2>24</FONT>&nbsp;&nbsp;audi fili et accipe consilium intellectus et ne abicias consilium meum<BR><FONT size=2>25</FONT>&nbsp;&nbsp;inice pedem tuum in conpedes illius et in torques eius tuum collum<BR><FONT size=2>26</FONT>&nbsp;&nbsp;subice umerum tuum et porta illam et ne acedieris vinculis eius<BR><FONT size=2>27</FONT>&nbsp;&nbsp;in omni animo tuo accede ad illam et in omni virtute tua serva vias eius<BR><FONT size=2>28</FONT>&nbsp;&nbsp;investiga illam et manifestabitur tibi et continens factus ne derelinqueris eam<BR><FONT size=2>29</FONT>&nbsp;&nbsp;in novissimis enim invenies requiem in ea et convertetur tibi in oblectationem<BR><FONT size=2>30</FONT>&nbsp;&nbsp;et erunt tibi conpedes in protectionem fortitudinis et bases virtutis et torques illius in stolam gloriae<BR><FONT size=2>31</FONT>&nbsp;&nbsp;decor enim vitae est in illa et vincula illius netura salutaris<BR><FONT size=2>32</FONT>&nbsp;&nbsp;stolam gloriae indues eam et coronam gratulationis superpones tibi<BR><FONT size=2>33</FONT>&nbsp;&nbsp;fili si adtenderis mihi disces et si adcommodaveris animam tuam sapiens eris<BR><FONT size=2>34</FONT>&nbsp;&nbsp;et si inclinaveris aurem tuam excipies doctrinam et si dilexeris audire sapiens eris<BR><FONT size=2>35</FONT>&nbsp;&nbsp;in multitudine presbyterorum prudentium sta et sapientiae illorum ex corde coniungere ut omnem narrationem Dei possis audire et proverbia laudis non effugiant te<BR><FONT size=2>36</FONT>&nbsp;&nbsp;et si videris sensatum evigila ad illum et gradus ostiorum illius exterat pes tuus<BR><FONT size=2>37</FONT>&nbsp;&nbsp;cogitatum habe in praeceptis Dei et in mandatis illius maxime adsiduus esto et ipse dabit cor tibi et concupiscentia sapientiae dabitur tibi 
<P><HR>
<P><A NAME="7"></A><B>CAPUT 7</B><P>
<FONT size=2>1</FONT>&nbsp;&nbsp;noli facere mala et non te adprehendent<BR><FONT size=2>2</FONT>&nbsp;&nbsp;discede ab iniquo et deficient mala abs te<BR><FONT size=2>3</FONT>&nbsp;&nbsp;non semines mala in sulcis iniuriae et non metes ea in septuplum<BR><FONT size=2>4</FONT>&nbsp;&nbsp;noli quaerere ab homine ducatum neque a rege cathedram honoris<BR><FONT size=2>5</FONT>&nbsp;&nbsp;non te iustifices ante Deum quoniam agnitor cordis ipse est et penes regem noli velle videri sapiens<BR><FONT size=2>6</FONT>&nbsp;&nbsp;noli quaerere fieri iudex nisi si valeas virtute inrumpere iniquitates ne forte extimescas faciem potentis et ponas scandalum in agilitate tua<BR><FONT size=2>7</FONT>&nbsp;&nbsp;non pecces in multitudinem civitatis nec te inmittas in populum<BR><FONT size=2>8</FONT>&nbsp;&nbsp;neque alliges duplicia peccata nec enim in uno eris inmunis<BR><FONT size=2>9</FONT>&nbsp;&nbsp;noli esse pusillanimis in anima tua<BR><FONT size=2>10</FONT>&nbsp;&nbsp;exorare et facere elemosynam non despicias<BR><FONT size=2>11</FONT>&nbsp;&nbsp;ne dicas in multitudine munerum meorum respiciet Deus et offerentem me Deo altissimo suscipiet munera mea<BR><FONT size=2>12</FONT>&nbsp;&nbsp;non inrideas hominem in amaritudine animae est enim qui humiliat et exaltat circumspector Deus<BR><FONT size=2>13</FONT>&nbsp;&nbsp;noli amare mendacium adversus fratrem tuum neque amico similiter facias<BR><FONT size=2>14</FONT>&nbsp;&nbsp;noli velle mentiri omne mendacium adsiduitas enim illius non bona<BR><FONT size=2>15</FONT>&nbsp;&nbsp;noli verbosus esse in multitudine presbyterorum et non iteres verbum in tua oratione<BR><FONT size=2>16</FONT>&nbsp;&nbsp;non oderis laboriosa opera et rusticationem ab Altissimo creatam<BR><FONT size=2>17</FONT>&nbsp;&nbsp;non te reputes in multitudine indisciplinatorum<BR><FONT size=2>18</FONT>&nbsp;&nbsp;memento irae quoniam non tardabit<BR><FONT size=2>19</FONT>&nbsp;&nbsp;humilia valde spiritum tuum quoniam vindicta carnis impii ignis et vermes<BR><FONT size=2>20</FONT>&nbsp;&nbsp;noli praevaricari in amicum pecunia differenti neque fratrem carissimum auro spreveris<BR><FONT size=2>21</FONT>&nbsp;&nbsp;noli discedere a muliere sensata et bona quam sortitus es in timore Dei gratia enim verecundiae illius super aurum<BR><FONT size=2>22</FONT>&nbsp;&nbsp;non laedas servum operantem in veritate neque mercennarium dantem animam suam<BR><FONT size=2>23</FONT>&nbsp;&nbsp;servus sensatus dilectus quasi anima tua non defraudes illum libertate neque inopem derelinquas illum<BR><FONT size=2>24</FONT>&nbsp;&nbsp;pecora tibi sunt adtende illis et si sunt utilia perseverent apud te<BR><FONT size=2>25</FONT>&nbsp;&nbsp;filii tibi sunt erudi illos et curva illos a pueritia illorum<BR><FONT size=2>26</FONT>&nbsp;&nbsp;filiae tibi sunt serva corpus illarum et non ostendas hilarem faciem tuam ad illas<BR><FONT size=2>27</FONT>&nbsp;&nbsp;trade filiam et grande opus feceris et homini sensato da illam<BR><FONT size=2>28</FONT>&nbsp;&nbsp;mulier si est tibi secundum animam tuam non proicias illam et odibili non credas te in toto corde<BR><FONT size=2>29</FONT>&nbsp;&nbsp;honora patrem tuum et gemitus matris tuae ne obliviscaris<BR><FONT size=2>30</FONT>&nbsp;&nbsp;memento quoniam nisi per illos non fuisses et retribue illis quomodo et illi tibi<BR><FONT size=2>31</FONT>&nbsp;&nbsp;in tota anima tua time Deum et sacerdotes illius sanctifica<BR><FONT size=2>32</FONT>&nbsp;&nbsp;in omni virtute dilige eum qui te fecit et ministros eius non derelinquas<BR><FONT size=2>33</FONT>&nbsp;&nbsp;honora Deum ex tota anima tua et honorifica sacerdotes et propurga te cum brachiis<BR><FONT size=2>34</FONT>&nbsp;&nbsp;da illi partem sicut mandatum est tibi primitiarum et purgationis et de neglegentia purga te cum paucis<BR><FONT size=2>35</FONT>&nbsp;&nbsp;datum brachiorum tuorum et sacrificium sanctificationis offers initia sanctorum<BR><FONT size=2>36</FONT>&nbsp;&nbsp;et pauperi porrige manum tuam ut perficiatur propitiatio et benedictio tua<BR><FONT size=2>37</FONT>&nbsp;&nbsp;gratia datus in conspectu omnis viventis et mortuo non prohibeas gratiam<BR><FONT size=2>38</FONT>&nbsp;&nbsp;non desis plorantibus in conrogatione et cum lugentibus ambula<BR><FONT size=2>39</FONT>&nbsp;&nbsp;non te pigeat visitare infirmum ex his enim in dilectione firmaberis<BR><FONT size=2>40</FONT>&nbsp;&nbsp;in omnibus operibus tuis memorare novissima tua et in aeternum non peccabis 
<P><HR>
<P><A NAME="8"></A><B>CAPUT 8</B><P>
<FONT size=2>1</FONT>&nbsp;&nbsp;non litiges cum homine potente ne forte incidas in manus illius<BR><FONT size=2>2</FONT>&nbsp;&nbsp;non contendas cum viro locuplete ne forte contra consistat litem tibi<BR><FONT size=2>3</FONT>&nbsp;&nbsp;multos perdidit aurum atque argentum et usque cor regum extendit et convertit<BR><FONT size=2>4</FONT>&nbsp;&nbsp;non litiges cum homine linguato et non strues in igne illius ligna<BR><FONT size=2>5</FONT>&nbsp;&nbsp;non communices homini indocto ne male de progenie tua loquatur<BR><FONT size=2>6</FONT>&nbsp;&nbsp;ne despicias hominem avertentem se a peccato neque inproperes ei memento quoniam omnes sumus in correptionem<BR><FONT size=2>7</FONT>&nbsp;&nbsp;ne spernas hominem in sua senecta etenim ex nobis senescunt<BR><FONT size=2>8</FONT>&nbsp;&nbsp;noli de mortuo gaudere sciens quoniam omnes morimur et in gaudium nolumus venire<BR><FONT size=2>9</FONT>&nbsp;&nbsp;ne despicias narrationem presbyterorum sapientium et in proverbiis illorum conversare<BR><FONT size=2>10</FONT>&nbsp;&nbsp;ab ipsis enim disces doctrinam intellectus et servire magnatis sine querella<BR><FONT size=2>11</FONT>&nbsp;&nbsp;non te praetereat narratio seniorum et ipsi enim didicerunt a patribus suis<BR><FONT size=2>12</FONT>&nbsp;&nbsp;quoniam ab ipsis disces intellectum et in tempore necessitatis responsum<BR><FONT size=2>13</FONT>&nbsp;&nbsp;non incendas carbones peccatoris arguens eos ne incendaris flamma ignis peccatorum illorum<BR><FONT size=2>14</FONT>&nbsp;&nbsp;ne contra faciem stes contumeliosi ne sedeat quasi insidiator ori tuo<BR><FONT size=2>15</FONT>&nbsp;&nbsp;noli fenerare homini fortiori te quod si feneraveris tamquam perditum habe<BR><FONT size=2>16</FONT>&nbsp;&nbsp;non spondeas super virtutem tuam quod si spoponderis quasi restituens cogita<BR><FONT size=2>17</FONT>&nbsp;&nbsp;non iudices contra iudicem quoniam secundum quod dignum est iudicat<BR><FONT size=2>18</FONT>&nbsp;&nbsp;cum audace non eas in via ne forte gravet mala sua in te ipse enim secundum voluntatem suam vadit et simul cum stultitia illius peries<BR><FONT size=2>19</FONT>&nbsp;&nbsp;cum iracundo non facias rixam cum audace non eas in desertum quoniam quasi nihil est ante illum sanguis et ubi non est adiutorium elidet te<BR><FONT size=2>20</FONT>&nbsp;&nbsp;cum fatuis ne consilium habeas non enim poterunt diligere nisi quae ipsis placent<BR><FONT size=2>21</FONT>&nbsp;&nbsp;coram extraneo ne facias consilium nescis enim quid pariet<BR><FONT size=2>22</FONT>&nbsp;&nbsp;non omni homini cor tuum manifestes ne forte inferat tibi gratiam et convicietur tibi 
<P><HR>
<P><A NAME="9"></A><B>CAPUT 9</B><P>
<FONT size=2>1</FONT>&nbsp;&nbsp;non zeles mulierem sinus tui ne ostendas super te malitiam doctrinae nequam<BR><FONT size=2>2</FONT>&nbsp;&nbsp;non des mulieri potestatem animae tuae ne ingrediatur in virtute tua et confundaris<BR><FONT size=2>3</FONT>&nbsp;&nbsp;ne respicias mulierem multivolam ne forte incidas in laqueos illius<BR><FONT size=2>4</FONT>&nbsp;&nbsp;cum psaltrice ne adsiduus sis nec audias illam ne forte pereas in efficacia illius<BR><FONT size=2>5</FONT>&nbsp;&nbsp;virginem ne conspicias ne forte scandalizeris in decore illius<BR><FONT size=2>6</FONT>&nbsp;&nbsp;non des fornicariis animam tuam in nullo ne perdas te et hereditatem tuam<BR><FONT size=2>7</FONT>&nbsp;&nbsp;noli conspicere in vicis civitatis nec oberraveris in plateis illius<BR><FONT size=2>8</FONT>&nbsp;&nbsp;averte faciem tuam a muliere compta et non circumspicias speciem alienam<BR><FONT size=2>9</FONT>&nbsp;&nbsp;propter speciem mulieris multi perierunt et ex hoc concupiscentia quasi ignis exardescit<BR><FONT size=2>10</FONT>&nbsp;&nbsp;omnis mulier quae est fornicaria quasi stercus in via conculcatur<BR><FONT size=2>11</FONT>&nbsp;&nbsp;speciem mulieris alienae multi admirati reprobi facti sunt conloquium enim illius quasi ignis exardescit<BR><FONT size=2>12</FONT>&nbsp;&nbsp;cum aliena muliere non accumbas super cubitum cum aliena muliere ne sedeas omnino nec accumbas cum ea super cubitum<BR><FONT size=2>13</FONT>&nbsp;&nbsp;et non alterceris cum ea in vino ne forte declinet cor tuum in illa et sanguine tuo labaris in perditionem<BR><FONT size=2>14</FONT>&nbsp;&nbsp;ne derelinquas amicum antiquum novus enim non erit similis illi<BR><FONT size=2>15</FONT>&nbsp;&nbsp;vinum novum amicus novus veterescat et cum suavitate bibes illud<BR><FONT size=2>16</FONT>&nbsp;&nbsp;non zeles gloriam et opes peccatoris non enim scis quae futura sit illius subversio<BR><FONT size=2>17</FONT>&nbsp;&nbsp;non placeat tibi iniuria iniustorum sciens quoniam usque ad inferos non placebit impius<BR><FONT size=2>18</FONT>&nbsp;&nbsp;longe abesto ab homine potestatem habente occidendi et non suspicaberis timorem mortis<BR><FONT size=2>19</FONT>&nbsp;&nbsp;et si accesseris ad illum noli aliquid committere ne forte auferat vitam tuam<BR><FONT size=2>20</FONT>&nbsp;&nbsp;communionem mortis scito quoniam in medium laqueorum ingredieris et super dolentium arma ambulabis<BR><FONT size=2>21</FONT>&nbsp;&nbsp;secundum virtutem tuam cave te a proximo et cum sapientibus et prudentibus tracta<BR><FONT size=2>22</FONT>&nbsp;&nbsp;viri iusti sint tibi convivae et in timore Dei sit gloriatio tibi<BR><FONT size=2>23</FONT>&nbsp;&nbsp;et in sensu sit tibi cogitatus et omnis narratio tua in praeceptis Altissimi<BR><FONT size=2>24</FONT>&nbsp;&nbsp;in manus artificum opera laudabitur et princeps populi in sapientia sermonis sui in sensu vero seniorum verbum<BR><FONT size=2>25</FONT>&nbsp;&nbsp;terribilis est in civitate sua homo linguosus et temerarius in verbo suo odibilis erit 
<P><HR>
<P><A NAME="10"></A><B>CAPUT 10</B><P>
<FONT size=2>1</FONT>&nbsp;&nbsp;iudex sapiens vindicabit populum suum et principatus sensati stabilis erit<BR><FONT size=2>2</FONT>&nbsp;&nbsp;secundum iudicem populi sic et ministri eius et qualis rector est civitatis tales et inhabitantes<BR><FONT size=2>3</FONT>&nbsp;&nbsp;rex insipiens perdet populum suum et civitates inhabitabuntur per sensum prudentium<BR><FONT size=2>4</FONT>&nbsp;&nbsp;in manu Dei potestas terrae et exclamabilis omnis iniquitas gentium et utilem rectorem in tempus suscitabit super illam<BR><FONT size=2>5</FONT>&nbsp;&nbsp;in manu Dei potestas hominis et super faciem scribae inponet honorem suum<BR><FONT size=2>6</FONT>&nbsp;&nbsp;omnis iniuriae proximi ne memineris et nihil agas in operibus iniuriae<BR><FONT size=2>7</FONT>&nbsp;&nbsp;odibilis coram Deo et hominibus superbia et execrabilis omnis iniquitas gentium<BR><FONT size=2>8</FONT>&nbsp;&nbsp;regnum a gente in gentem transfertur propter iniustitias et iniurias et contumelias et diversos dolos<BR><FONT size=2>9</FONT>&nbsp;&nbsp;avaro autem nihil est scelestius quid superbit terra et cinis<BR><FONT size=2>10</FONT>&nbsp;&nbsp;nihil est iniquius quam amare pecuniam hic enim et animam suam venalem habet quoniam in vita sua proiecit intima sua<BR><FONT size=2>11</FONT>&nbsp;&nbsp;omnis potentatus brevis via<BR><FONT size=2>12</FONT>&nbsp;&nbsp;brevem languorem praecidit medicus sic et rex hodie est et cras morietur<BR><FONT size=2>13</FONT>&nbsp;&nbsp;cum enim moritur homo hereditabit serpentes et bestias et vermes<BR><FONT size=2>14</FONT>&nbsp;&nbsp;initium superbiae hominis apostatare a Deo<BR><FONT size=2>15</FONT>&nbsp;&nbsp;quoniam ab eo qui fecit illum recessit cor eius quoniam initium peccati omnis superbia qui tenuerit illam adimplebitur maledictis et subvertet eos in finem<BR><FONT size=2>16</FONT>&nbsp;&nbsp;propterea exhonoravit Dominus conventus malorum et destruxit eos usque in finem<BR><FONT size=2>17</FONT>&nbsp;&nbsp;sedes ducum superborum destruxit Deus et sedere fecit mites pro illis<BR><FONT size=2>18</FONT>&nbsp;&nbsp;radices gentium superbarum arefecit Deus et plantavit humiles ex ipsis gentibus<BR><FONT size=2>19</FONT>&nbsp;&nbsp;terras gentium evertit Dominus et perdidit eas usque ad fundamentum<BR><FONT size=2>20</FONT>&nbsp;&nbsp;arefecit ex ipsis et disperdidit illos et cessare fecit memoriam eorum a terra<BR><FONT size=2>21</FONT>&nbsp;&nbsp;perdidit Deus memoriam superborum et reliquit memoriam humilium sensu<BR><FONT size=2>22</FONT>&nbsp;&nbsp;non est creata hominibus superbia neque iracundia nationi mulierum<BR><FONT size=2>23</FONT>&nbsp;&nbsp;semen hominum honorabitur hoc quod timet Dominum semen autem hoc exhonorabitur hominum quod praeterit mandata Domini<BR><FONT size=2>24</FONT>&nbsp;&nbsp;in medio fratrum rector illorum in honore et qui timent Deum erunt in oculis illius<BR><FONT size=2>25</FONT>&nbsp;&nbsp;gloria divitum honoratorum et pauperum timor Dei est<BR><FONT size=2>26</FONT>&nbsp;&nbsp;non despicere hominem iustum pauperem et non magnificare virum peccatorem divitem<BR><FONT size=2>27</FONT>&nbsp;&nbsp;magnus est iudex et potens est in honore et non est maior illo qui timet Deum<BR><FONT size=2>28</FONT>&nbsp;&nbsp;servo sensato liberi servient et vir prudens disciplinatus non murmurabit correptus et inscius non honorabitur<BR><FONT size=2>29</FONT>&nbsp;&nbsp;noli te extollere in faciendo opere tuo et noli cunctari in tempore angustiae<BR><FONT size=2>30</FONT>&nbsp;&nbsp;melior est qui operatur et abundat in omnibus quam qui gloriatur et eget panem<BR><FONT size=2>31</FONT>&nbsp;&nbsp;fili in mansuetudine serva animam tuam et da illi honorem secundum meritum suum<BR><FONT size=2>32</FONT>&nbsp;&nbsp;peccantem in animam suam quis iustificabit et quis honorificabit exhonorantem animam suam<BR><FONT size=2>33</FONT>&nbsp;&nbsp;pauper gloriatur per disciplinam et timorem suum et est homo qui honorificatur propter substantiam suam<BR><FONT size=2>34</FONT>&nbsp;&nbsp;qui gloriatur in paupertate quanto magis in substantia et qui gloriatur in substantia paupertatem vereatur 
<P><HR>
<P><A NAME="11"></A><B>CAPUT 11</B><P>
<FONT size=2>1</FONT>&nbsp;&nbsp;sapientia humiliati exaltabit caput illius et in medio magnatorum consedere illum faciet<BR><FONT size=2>2</FONT>&nbsp;&nbsp;non laudes virum in specie sua neque spernas hominem in visu suo<BR><FONT size=2>3</FONT>&nbsp;&nbsp;brevis in volatilibus est apis et initium dulcoris habet fructus illius<BR><FONT size=2>4</FONT>&nbsp;&nbsp;in vestitu ne glorieris umquam nec in die honoris tui extollaris quoniam mirabilia opera Altissimi solius et gloriosa et absconsa et invisa opera illius<BR><FONT size=2>5</FONT>&nbsp;&nbsp;multi tyranni sederunt in throno et insuspicabilis portavit diadema<BR><FONT size=2>6</FONT>&nbsp;&nbsp;multi potentes pressi sunt valide et gloriosi traditi sunt in manus alterorum<BR><FONT size=2>7</FONT>&nbsp;&nbsp;priusquam interroges ne vituperes quemquam et cum interrogaveris corripe iuste<BR><FONT size=2>8</FONT>&nbsp;&nbsp;priusquam audias ne respondeas verbum et in medio sermonum ne adicias loqui<BR><FONT size=2>9</FONT>&nbsp;&nbsp;de re ea quae te non molestat ne certeris et in iudicio peccantium ne consistas<BR><FONT size=2>10</FONT>&nbsp;&nbsp;fili ne in multis sint actus tui et si dives fueris non eris inmunis a delicto si enim secutus fueris non adprehendes et non effugies si praecucurreris<BR><FONT size=2>11</FONT>&nbsp;&nbsp;est laborans et festinans et dolens impius et tanto magis non abundat<BR><FONT size=2>12</FONT>&nbsp;&nbsp;est homo marcidus egens recuperatione plus deficiens virtute et abundans paupertate<BR><FONT size=2>13</FONT>&nbsp;&nbsp;et oculus Dei respexit illum in bono et erexit illum ab humilitate ipsius et exaltavit caput eius et mirati sunt in illo multi et honoraverunt Deum<BR><FONT size=2>14</FONT>&nbsp;&nbsp;bona et mala vita et mors et paupertas et honestas a Deo sunt<BR><FONT size=2>15</FONT>&nbsp;&nbsp;[]<BR><FONT size=2>16</FONT>&nbsp;&nbsp;[]<BR><FONT size=2>17</FONT>&nbsp;&nbsp;datio Dei permanet iustis et profectus illius successus habebunt in aeternum<BR><FONT size=2>18</FONT>&nbsp;&nbsp;est qui locupletatur parce agendo et haec pars mercedis illius<BR><FONT size=2>19</FONT>&nbsp;&nbsp;in eo quod dicit inveni requiem mihi et nunc manducabo de bonis meis solus<BR><FONT size=2>20</FONT>&nbsp;&nbsp;et nescit quod tempus praetereat et relinquet omnia aliis<BR><FONT size=2>21</FONT>&nbsp;&nbsp;sta in testamento tuo et in illo conloquere et in opere mandatorum tuorum veteresce<BR><FONT size=2>22</FONT>&nbsp;&nbsp;ne manseris in operibus peccatorum fide autem in Deo et mane in loco tuo<BR><FONT size=2>23</FONT>&nbsp;&nbsp;facile est enim in oculis Dei de subito honestari pauperem<BR><FONT size=2>24</FONT>&nbsp;&nbsp;benedictio Dei in mercedem iusti festinat et in honore veloci processus illius fructificat<BR><FONT size=2>25</FONT>&nbsp;&nbsp;ne dicas quid est mihi opus et quae erunt mihi ex hoc bona<BR><FONT size=2>26</FONT>&nbsp;&nbsp;ne dicas sufficiens sum et quid ex hoc pessimabor<BR><FONT size=2>27</FONT>&nbsp;&nbsp;in die bonorum ne inmemor sis malorum et in die malorum ne inmemor sis bonorum<BR><FONT size=2>28</FONT>&nbsp;&nbsp;quoniam facile coram Deo in die obitus retribuere unicuique secundum vias suas<BR><FONT size=2>29</FONT>&nbsp;&nbsp;malitia horae oblivionem facit luxuriae magnae et in fine hominis denudatio operum illius<BR><FONT size=2>30</FONT>&nbsp;&nbsp;ante mortem ne laudes hominem quemquam quoniam in filiis suis agnoscitur vir<BR><FONT size=2>31</FONT>&nbsp;&nbsp;non omnem hominem inducas in domum tuam multae enim insidiae sunt dolosi<BR><FONT size=2>32</FONT>&nbsp;&nbsp;sicut enim eructant praecordia fetantium sicut perdix inducitur in caveam et ut caprea in laqueum sic et cor superborum et sicut prospectator videns casum proximi sui<BR><FONT size=2>33</FONT>&nbsp;&nbsp;bona enim in mala convertens insidiatur et in electis inponet maculam<BR><FONT size=2>34</FONT>&nbsp;&nbsp;ab scintilla una augetur ignis et ab uno doloso augetur sanguis homo vero peccator sanguini insidiatur<BR><FONT size=2>35</FONT>&nbsp;&nbsp;adtende te a pestifero fabricat enim mala ne forte inducat super te subsannationem in perpetuum<BR><FONT size=2>36</FONT>&nbsp;&nbsp;admitte ad te alienigenam et subvertet te in turbore et abalienabit te a tuis propriis 
<P><HR>
<P><A NAME="12"></A><B>CAPUT 12</B><P>
<FONT size=2>1</FONT>&nbsp;&nbsp;si benefeceris scito cui feceris et erit gratia in bonis tuis multa<BR><FONT size=2>2</FONT>&nbsp;&nbsp;benefac iusto et invenies retributionem magnam et si non ab ipso certe a Domino<BR><FONT size=2>3</FONT>&nbsp;&nbsp;non est ei bene qui adsiduus est malis et elemosynam non danti quoniam et Altissimus odio habet peccatores et misertus est paenitentibus<BR><FONT size=2>4</FONT>&nbsp;&nbsp;da misericordi et ne suscipias peccatorem et impiis et peccatoribus reddet vindictam custodiens eos in die vindictae<BR><FONT size=2>5</FONT>&nbsp;&nbsp;da bono et non receperis peccatorem<BR><FONT size=2>6</FONT>&nbsp;&nbsp;benefac humili et non dederis impio prohibe panes illi dare ne in ipsis potentior te sit<BR><FONT size=2>7</FONT>&nbsp;&nbsp;nam duplicia mala invenies in omnibus bonis quoniam et Altissimus odio habet peccatores et impiis reddet vindictam<BR><FONT size=2>8</FONT>&nbsp;&nbsp;non agnoscetur in bonis amicus et non abscondetur in malis inimicus<BR><FONT size=2>9</FONT>&nbsp;&nbsp;in bonis viri inimici illius in tristitia et in malitia illius amicus agnitus est<BR><FONT size=2>10</FONT>&nbsp;&nbsp;non credas inimico tuo in aeternum sicut enim aeramentum eruginat nequitia illius<BR><FONT size=2>11</FONT>&nbsp;&nbsp;et si humiliatus vadat curvus adice animum tuum et custodi te ab illo<BR><FONT size=2>12</FONT>&nbsp;&nbsp;non statuas illum penes te nec sedeat ad dexteram tuam ne conversus stet in loco tuo ne forte conversus in locum tuum inquirat cathedram tuam et in novissimo cognoscas verba mea et in sermonibus meis stimuleris<BR><FONT size=2>13</FONT>&nbsp;&nbsp;quis miserebitur incantatori a serpente percusso et omnibus qui adpropiant bestiis et qui comitatur cum viro iniquo et obvolutus est in peccatis eius<BR><FONT size=2>14</FONT>&nbsp;&nbsp;una hora tecum permanebit si autem declinaveris non subportabit<BR><FONT size=2>15</FONT>&nbsp;&nbsp;in labiis suis indulcat inimicus et in corde suo insidiatur ut subvertat te in foveam<BR><FONT size=2>16</FONT>&nbsp;&nbsp;in oculis suis lacrimatur inimicus et si invenerit tempus non satiabitur sanguine<BR><FONT size=2>17</FONT>&nbsp;&nbsp;si incurrerint tibi mala invenies eum illic priorem<BR><FONT size=2>18</FONT>&nbsp;&nbsp;in oculis suis lacrimatur inimicus et quasi adiuvans suffodiet plantas tuas<BR><FONT size=2>19</FONT>&nbsp;&nbsp;caput suum movebit et plaudebit manu et multa susurrans commutabit vultum suum 
<P><HR>
<P><A NAME="13"></A><B>CAPUT 13</B><P>
<FONT size=2>1</FONT>&nbsp;&nbsp;qui tetigerit picem inquinabitur ab illa et qui communicaverit superbo inducet superbiam<BR><FONT size=2>2</FONT>&nbsp;&nbsp;pondus super se tollit qui honestiori communicat et ditiori te ne socius fueris<BR><FONT size=2>3</FONT>&nbsp;&nbsp;quid communicabit caccabus ad ollam quando enim conliserint confringetur<BR><FONT size=2>4</FONT>&nbsp;&nbsp;dives iniuste egit et fremebit pauper autem laesus tacebit<BR><FONT size=2>5</FONT>&nbsp;&nbsp;si largitus fueris adsumet te et si non habueris derelinquet te<BR><FONT size=2>6</FONT>&nbsp;&nbsp;si habes convivet tecum et evacuabit te et ipse non dolebit super te<BR><FONT size=2>7</FONT>&nbsp;&nbsp;si necessarius illi fueris subplantabit te et subridens spem dabit narrans tibi bona et dicet quid opus est tibi<BR><FONT size=2>8</FONT>&nbsp;&nbsp;et confundet te in cibis suis donec te exinaniat bis et ter et in novissimo derideat te postea videns derelinquet te et caput suum movebit ad te<BR><FONT size=2>9</FONT>&nbsp;&nbsp;[]<BR><FONT size=2>10</FONT>&nbsp;&nbsp;adtende ne seductus in stultitiam humilieris<BR><FONT size=2>11</FONT>&nbsp;&nbsp;noli esse humilis in sapientia tua ne humiliatus in stultitiam seducaris<BR><FONT size=2>12</FONT>&nbsp;&nbsp;advocatus a potentiore discede ex hoc enim magis te advocabit<BR><FONT size=2>13</FONT>&nbsp;&nbsp;ne inprobus sis ne inpingaris et longe abesto ne eas in oblivionem<BR><FONT size=2>14</FONT>&nbsp;&nbsp;ne retineas ex aequo loqui cum illo ne credas multis verbis illius ex multa enim loquella temptabit te et subridens interrogabit te de absconditis tuis<BR><FONT size=2>15</FONT>&nbsp;&nbsp;inmitis animus illius conservabit verba tua et non parcet de malitia et de vinculis<BR><FONT size=2>16</FONT>&nbsp;&nbsp;cave tibi et adtende diligenter auditui tuo quoniam cum subversione tua ambulas<BR><FONT size=2>17</FONT>&nbsp;&nbsp;audiens vero illa quasi in somnis vide et vigilabis<BR><FONT size=2>18</FONT>&nbsp;&nbsp;omni vita tua dilige Deum et invoca eum in salute tua<BR><FONT size=2>19</FONT>&nbsp;&nbsp;omne animal diligit similem sibi sic et omnis homo proximum sibi<BR><FONT size=2>20</FONT>&nbsp;&nbsp;omnis caro ad similem sibi coniungitur et omnis homo simili sui sociabitur<BR><FONT size=2>21</FONT>&nbsp;&nbsp;si communicabit lupus agno aliquando sic peccator iusto<BR><FONT size=2>22</FONT>&nbsp;&nbsp;quae communicatio sancto homini ad canem aut quae pax bona diviti ad pauperem<BR><FONT size=2>23</FONT>&nbsp;&nbsp;venatio leonis onager in heremo sic pascua sunt divitum pauperes<BR><FONT size=2>24</FONT>&nbsp;&nbsp;et sicut abominatio est superbo humilitas sic execratio divitis pauper<BR><FONT size=2>25</FONT>&nbsp;&nbsp;dives commotus confirmatur ab amicis humilis autem cum ceciderit expellitur et a notis<BR><FONT size=2>26</FONT>&nbsp;&nbsp;diviti decepto multi recuperatores locutus est superba et iustificaverunt illum<BR><FONT size=2>27</FONT>&nbsp;&nbsp;humilis deceptus est et insuper arguitur locutus est sensate et non est datus ei locus<BR><FONT size=2>28</FONT>&nbsp;&nbsp;dives locutus est et omnes tacuerunt et verbum illius usque ad nubes perducent<BR><FONT size=2>29</FONT>&nbsp;&nbsp;pauper locutus est et dicunt quis est hic et si offenderit subvertunt illum<BR><FONT size=2>30</FONT>&nbsp;&nbsp;bona est substantia cui non est peccatum in conscientia et nequissima paupertas in ore impii<BR><FONT size=2>31</FONT>&nbsp;&nbsp;cor hominis inmutat faciem illius sive in bona sive in mala<BR><FONT size=2>32</FONT>&nbsp;&nbsp;vestigium cordis boni et faciem bonam difficile invenies et cum labore 
<P><HR>
<P><A NAME="14"></A><B>CAPUT 14</B><P>
<FONT size=2>1</FONT>&nbsp;&nbsp;beatus vir qui non est lapsus verbo ex ore suo et non est stimulatus in tristitia delicti<BR><FONT size=2>2</FONT>&nbsp;&nbsp;felix qui non habuit animi sui tristitiam et non excidit ab spe sua<BR><FONT size=2>3</FONT>&nbsp;&nbsp;viro cupido et tenaci sine ratione est substantia et homini livido ad quid aurum<BR><FONT size=2>4</FONT>&nbsp;&nbsp;qui acervat ex animo suo iniuste aliis congregat et in bonis illius alius luxuriabitur<BR><FONT size=2>5</FONT>&nbsp;&nbsp;qui sibi nequa est cui alii bonus erit et non iucundabitur in bonis suis<BR><FONT size=2>6</FONT>&nbsp;&nbsp;qui sibi invidet nihil est illo nequius et haec redditio est malitiae illius<BR><FONT size=2>7</FONT>&nbsp;&nbsp;et si bene fecerit ignoranter et non volens facit et in novissimo manifestat malitiam suam<BR><FONT size=2>8</FONT>&nbsp;&nbsp;nequa est oculus lividi et avertens faciem et despiciens animam suam<BR><FONT size=2>9</FONT>&nbsp;&nbsp;insatiabilis oculus cupidi in parte iniquitatis non satiabitur donec consummet arefaciens animam suam<BR><FONT size=2>10</FONT>&nbsp;&nbsp;oculus malus ad mala et non satiabitur pane et in tristitia erit super mensam suam<BR><FONT size=2>11</FONT>&nbsp;&nbsp;fili si habes benefac tecum et Deo bonas oblationes offer<BR><FONT size=2>12</FONT>&nbsp;&nbsp;memor esto quoniam mors non tardat et testamentum inferorum quia demonstratum est tibi testamentum enim huius mundi morte morietur<BR><FONT size=2>13</FONT>&nbsp;&nbsp;ante mortem benefac amico tuo et secundum vires tuas exporrigens da pauperi<BR><FONT size=2>14</FONT>&nbsp;&nbsp;non defrauderis a die bono et particula boni doni non te praetereat<BR><FONT size=2>15</FONT>&nbsp;&nbsp;nonne aliis relinques dolores et labores tuos in divisione sortis<BR><FONT size=2>16</FONT>&nbsp;&nbsp;da et accipe et iustifica animam tuam<BR><FONT size=2>17</FONT>&nbsp;&nbsp;ante obitum tuum operare iustitiam quoniam non est apud inferos invenire cibum<BR><FONT size=2>18</FONT>&nbsp;&nbsp;omnis caro sicut faenum veterescit et sicut folium fructificans in arbore viridi<BR><FONT size=2>19</FONT>&nbsp;&nbsp;alia generat et alia deicit sic generatio carnis et sanguinis alia finitur et alia nascitur<BR><FONT size=2>20</FONT>&nbsp;&nbsp;omne opus corruptibile in fine deficiet et qui illud operatur ibit cum ipso<BR><FONT size=2>21</FONT>&nbsp;&nbsp;et omne opus electum iustificabitur et qui operatur illud honorabitur in illo<BR><FONT size=2>22</FONT>&nbsp;&nbsp;beatus vir qui in sapientia sua morietur et qui in iustitia sua meditabitur et in sensu cogitabit circumspectionem Dei<BR><FONT size=2>23</FONT>&nbsp;&nbsp;qui excogitat vias illius in suo corde et in absconsis illius intellegens vadens post illam quasi vestigator et in viis illius consistens<BR><FONT size=2>24</FONT>&nbsp;&nbsp;qui respicit per fenestras et in ianuas illius audiens<BR><FONT size=2>25</FONT>&nbsp;&nbsp;qui requiescit iuxta domum illius et in parietibus illius figens palum statuet casulam suam ad manus illius et requiescunt in casula eius bona per aevum<BR><FONT size=2>26</FONT>&nbsp;&nbsp;statuet filios suos sub tegimen illius et sub ramis illius morabitur<BR><FONT size=2>27</FONT>&nbsp;&nbsp;protegetur in subtegmine illius a fervore et in gloria eius requiescet 
<P><HR>
<P><A NAME="15"></A><B>CAPUT 15</B><P>
<FONT size=2>1</FONT>&nbsp;&nbsp;qui timet Deum faciet illud et qui continens est iustitiae adprehendet illam<BR><FONT size=2>2</FONT>&nbsp;&nbsp;et obviabit illi quasi mater honorificata et quasi mulier a virginitate suscipiet illum<BR><FONT size=2>3</FONT>&nbsp;&nbsp;cibabit illum panem vitae et intellectus et aqua sapientiae salutaris potabit illum et firmabitur in illo et non flectetur<BR><FONT size=2>4</FONT>&nbsp;&nbsp;et continebit illum et non confundetur et inaltabit illum apud proximos suos<BR><FONT size=2>5</FONT>&nbsp;&nbsp;et in medio ecclesiae aperiet os illius adimplebit illum spiritu sapientiae et intellectus et stolam gloriae vestiet illum<BR><FONT size=2>6</FONT>&nbsp;&nbsp;iucunditatem et exultationem thesaurizabit super illum et nomine aeterno hereditabit illum<BR><FONT size=2>7</FONT>&nbsp;&nbsp;homines stulti non adprehendent illam et homines sensati obviabunt illi homines stulti non videbunt illam longe enim abest a superbia et dolo<BR><FONT size=2>8</FONT>&nbsp;&nbsp;viri mendaces non erunt illius memores et viri veraces inveniuntur in illa et successum habebunt usque ad inspectionem Dei<BR><FONT size=2>9</FONT>&nbsp;&nbsp;non est speciosa laus in ore peccatoris<BR><FONT size=2>10</FONT>&nbsp;&nbsp;quoniam a Deo profecta est sapientia sapientiae enim Dei adstabit laus et in ore fideli abundabit et Dominator dabit eam illi<BR><FONT size=2>11</FONT>&nbsp;&nbsp;non dixeris per Deum abest quae odit enim ne feceris<BR><FONT size=2>12</FONT>&nbsp;&nbsp;non dicas ille me inplanavit non enim necessarii sunt illi homines impii<BR><FONT size=2>13</FONT>&nbsp;&nbsp;omne execramentum erroris odit Deus et non erit amabile timentibus illum<BR><FONT size=2>14</FONT>&nbsp;&nbsp;Deus ab initio constituit hominem et reliquit illum in manu consilii sui<BR><FONT size=2>15</FONT>&nbsp;&nbsp;adiecit mandata et praecepta sua<BR><FONT size=2>16</FONT>&nbsp;&nbsp;si volueris mandata conservabunt te et in perpetuum fidem placitam facere<BR><FONT size=2>17</FONT>&nbsp;&nbsp;adposuit tibi aquam et ignem ad quod voles porrige manum tuam<BR><FONT size=2>18</FONT>&nbsp;&nbsp;ante hominem vita et mors bonum et malum quod placuerit ei dabitur illi<BR><FONT size=2>19</FONT>&nbsp;&nbsp;quoniam multa sapientia Dei et fortis in potentia videns omnes sine intermissione<BR><FONT size=2>20</FONT>&nbsp;&nbsp;oculi Dei ad timentes eum et ipse agnoscit omnem operam hominis<BR><FONT size=2>21</FONT>&nbsp;&nbsp;nemini mandavit impie agere et nemini dedit spatium peccandi<BR><FONT size=2>22</FONT>&nbsp;&nbsp;non enim concupiscit multitudinem filiorum infidelium et inutilium 
<P><HR>
<P><A NAME="16"></A><B>CAPUT 16</B><P>
<FONT size=2>1</FONT>&nbsp;&nbsp;et ne iucunderis in filiis impiis si multiplicentur non oblecteris super ipsos si non est timor Dei cum illis<BR><FONT size=2>2</FONT>&nbsp;&nbsp;non credas vitae illorum et ne respexeris in labores illorum<BR><FONT size=2>3</FONT>&nbsp;&nbsp;melior est enim unus timens Deum quam mille filii impii<BR><FONT size=2>4</FONT>&nbsp;&nbsp;et utile mori sine filiis quam relinquere filios impios<BR><FONT size=2>5</FONT>&nbsp;&nbsp;ab uno sensato inhabitabitur patria et a tribus impiis deseretur<BR><FONT size=2>6</FONT>&nbsp;&nbsp;multa talia vidit oculus meus et fortiora horum audivit auris mea<BR><FONT size=2>7</FONT>&nbsp;&nbsp;in synagoga peccantium exardebit ignis et in gente incredibili exardescit ira<BR><FONT size=2>8</FONT>&nbsp;&nbsp;non exoraverunt pro peccatis suis antiquis gigantibus qui destruxerunt confidentes suae virtuti<BR><FONT size=2>9</FONT>&nbsp;&nbsp;et non pepercit peregrinationi illorum et execratus est illos prae superbia verbi illorum<BR><FONT size=2>10</FONT>&nbsp;&nbsp;non misertus est illis gentem totam perdens et extollentes se in suis peccatis<BR><FONT size=2>11</FONT>&nbsp;&nbsp;et sicut sescenta milia peditum qui congregati sunt in duritia cordis sui et si unus fuisset cervicatus mirum si fuisset inmunis<BR><FONT size=2>12</FONT>&nbsp;&nbsp;misericordia enim et ira est cum illo potens exoratio et effundens iram<BR><FONT size=2>13</FONT>&nbsp;&nbsp;secundum misericordiam suam sic correptio illius hominem secundum operam suam iudicat<BR><FONT size=2>14</FONT>&nbsp;&nbsp;non effugiet in rapinam peccator et non retardabit sufferentia misericordiam facientis<BR><FONT size=2>15</FONT>&nbsp;&nbsp;omnis misericordia faciet locum unicuique secundum meritum operum suorum et secundum intellectum peregrinationis ipsius<BR><FONT size=2>16</FONT>&nbsp;&nbsp;non dicas a Deo abscondar et ex summo quis mei memorabitur<BR><FONT size=2>17</FONT>&nbsp;&nbsp;in populo magno non agnoscar quae est enim anima mea in tam inmensa creatura<BR><FONT size=2>18</FONT>&nbsp;&nbsp;ecce caelum et caeli caelorum abyssus et universa terra et quae in eis sunt in conspectu illius commovebuntur<BR><FONT size=2>19</FONT>&nbsp;&nbsp;montes simul et colles et fundamenta terrae et cum conspexerit illa Deus tremore concutientur<BR><FONT size=2>20</FONT>&nbsp;&nbsp;et omne cor intellegetur<BR><FONT size=2>21</FONT>&nbsp;&nbsp;et vias illius quis intellegit et procella quam nec oculus videbit hominis<BR><FONT size=2>22</FONT>&nbsp;&nbsp;nam plurima opera illius sunt in absconsis opera iustitiae quis enuntiabit aut quis sustinebit longe enim est testamentum a quibusdam et interrogatio omnium in consummatione est<BR><FONT size=2>23</FONT>&nbsp;&nbsp;qui minoratur corde cogitat inania et vir inprudens et errans cogitat stulta<BR><FONT size=2>24</FONT>&nbsp;&nbsp;audi me fili et disce disciplinam sensus et in verbis meis adtende in corde<BR><FONT size=2>25</FONT>&nbsp;&nbsp;edicam in aequitate disciplinam et scrutabor enarrare sapientiam et in verbis meis adtende in corde tuo et dico in aequitate spiritus virtutes quas posuit Deus in opera sua ab initio et in veritate enuntio scientiam eius<BR><FONT size=2>26</FONT>&nbsp;&nbsp;in iudicio Dei opera ipsius ab initio et ab institutione ipsorum distinxit partes illorum et initia ipsorum in gentibus suis<BR><FONT size=2>27</FONT>&nbsp;&nbsp;ornavit in aeternum opera illorum nec esurierunt nec laboraverunt et non destiterunt ab operibus suis<BR><FONT size=2>28</FONT>&nbsp;&nbsp;unusquisque proximum sibi non angustiavit usque in aevum<BR><FONT size=2>29</FONT>&nbsp;&nbsp;non incredibiles verbo illius<BR><FONT size=2>30</FONT>&nbsp;&nbsp;post haec Deus in terram respexit et implevit illam bonis suis<BR><FONT size=2>31</FONT>&nbsp;&nbsp;anima omnis vitalis denudavit ante faciem ipsius et ipsa iterum reversio illorum 
<P><HR>
<P><A NAME="17"></A><B>CAPUT 17</B><P>
<FONT size=2>1</FONT>&nbsp;&nbsp;Deus creavit de terra hominem et secundum imaginem suam fecit illum<BR><FONT size=2>2</FONT>&nbsp;&nbsp;et iterum convertit illum in ipsam et secundum se vestivit illum virtutem<BR><FONT size=2>3</FONT>&nbsp;&nbsp;numerum dierum et tempus dedit illi et dedit illi potestatem eorum quae sunt super terram<BR><FONT size=2>4</FONT>&nbsp;&nbsp;posuit timorem illius super omnem carnem et dominatus est bestiarum et volatilium<BR><FONT size=2>5</FONT>&nbsp;&nbsp;creavit ex ipso adiutorium similem ipsi consilium et linguam et oculos aures et cor dedit illis excogitandi et disciplinam intellectus replevit illos<BR><FONT size=2>6</FONT>&nbsp;&nbsp;creavit illis scientiam spiritus sensum implevit cor illorum et mala et bona ostendit illis<BR><FONT size=2>7</FONT>&nbsp;&nbsp;posuit oculum ipsorum super corda illorum ostendere illis magnalia operum suorum<BR><FONT size=2>8</FONT>&nbsp;&nbsp;et nomen sanctificationis conlaudent et gloriari in mirabilibus illius et magnalia enarrent operum eius<BR><FONT size=2>9</FONT>&nbsp;&nbsp;addidit illis disciplinam et legem vitae hereditavit illos<BR><FONT size=2>10</FONT>&nbsp;&nbsp;testamentum aeternum constituit cum illis et iudicia sua ostendit illis<BR><FONT size=2>11</FONT>&nbsp;&nbsp;et magnalia honoris eius vidit oculus illorum et honorem vocis audierunt aures illorum et dixit illis adtendite ab omni iniquo<BR><FONT size=2>12</FONT>&nbsp;&nbsp;et mandavit illis unicuique de proximo<BR><FONT size=2>13</FONT>&nbsp;&nbsp;viae illorum coram ipso sunt semper non sunt absconsae ab oculis ipsius<BR><FONT size=2>14</FONT>&nbsp;&nbsp;in unamquamque gentem praeposuit rectorem<BR><FONT size=2>15</FONT>&nbsp;&nbsp;et pars Dei Israhel facta est manifesta<BR><FONT size=2>16</FONT>&nbsp;&nbsp;omnia opera illorum velut sol in conspectu Dei et oculi eius sine intermissione inspicientes in viis eorum<BR><FONT size=2>17</FONT>&nbsp;&nbsp;non sunt absconsa testamenta per iniquitatem eorum et omnes iniquitates eorum in conspectu Dei<BR><FONT size=2>18</FONT>&nbsp;&nbsp;elemosyna viri quasi sacculum cum ipso et gratiam hominis quasi pupillam conservabit<BR><FONT size=2>19</FONT>&nbsp;&nbsp;et postea resurget et retribuet illis retributionem unicuique in caput illorum et convertet in interiores partes terrae<BR><FONT size=2>20</FONT>&nbsp;&nbsp;paenitentibus autem dedit viam iustitiae et conrogavit deficientes sustinere et destinavit illis sortem veritatis<BR><FONT size=2>21</FONT>&nbsp;&nbsp;convertere ad Deum et relinque peccata tua<BR><FONT size=2>22</FONT>&nbsp;&nbsp;precare ante faciem et minue offendiculum<BR><FONT size=2>23</FONT>&nbsp;&nbsp;refer te ad Dominum et avertere ab iniustitia et nimis odito execrationem<BR><FONT size=2>24</FONT>&nbsp;&nbsp;et cognosce iustitias et iudicia Dei et sta in sorte propositionis et orationis altissimi Dei<BR><FONT size=2>25</FONT>&nbsp;&nbsp;in partes vade saeculi sancti cum vivis et dantibus confessionem<BR><FONT size=2>26</FONT>&nbsp;&nbsp;non demoreris in errore impiorum a mortuo quasi nihil perit<BR><FONT size=2>27</FONT>&nbsp;&nbsp;confiteberis vivens vivus et sanus confiteberis et laudabis Deum et gloriaberis in miserationibus illius<BR><FONT size=2>28</FONT>&nbsp;&nbsp;quam magna misericordia Dei et propitiatio illius convertentibus ad se<BR><FONT size=2>29</FONT>&nbsp;&nbsp;nec enim omnia possunt esse in hominibus quoniam non est inmortalis filius hominis et in vanitate malitiae placuerunt<BR><FONT size=2>30</FONT>&nbsp;&nbsp;quid lucidius sole et hic deficiet aut quid nequius excogitabit caro et sanguis et hoc arguitur<BR><FONT size=2>31</FONT>&nbsp;&nbsp;virtutem altitudinis caeli ipse conspicit et omnes homines terra et cinis 
<P><HR>
<P><A NAME="18"></A><B>CAPUT 18</B><P>
<FONT size=2>1</FONT>&nbsp;&nbsp;qui vivit in aeternum creavit omnia simul Deus solus iustificabitur et manet invictus rex in aeternum<BR><FONT size=2>2</FONT>&nbsp;&nbsp;quis sufficit enarrare opera illius<BR><FONT size=2>3</FONT>&nbsp;&nbsp;quis enim investigabit magnalia eius<BR><FONT size=2>4</FONT>&nbsp;&nbsp;virtutem autem magnitudinis eius quis enuntiabit et quis adiciet enarrare misericordiam eius<BR><FONT size=2>5</FONT>&nbsp;&nbsp;non est minuere neque adicere nec est invenire magnalia Dei<BR><FONT size=2>6</FONT>&nbsp;&nbsp;cum consummaverit homo tunc incipit et cum quieverit operabitur<BR><FONT size=2>7</FONT>&nbsp;&nbsp;quid homo et quae gratia illius et quid bonum aut quid nequam illius<BR><FONT size=2>8</FONT>&nbsp;&nbsp;numerus dierum hominum multum centum anni quasi guttae aquae a mare et sicut calculus harenae sic exigui anni in die aevi<BR><FONT size=2>9</FONT>&nbsp;&nbsp;propter hoc patiens est Deus in illis et effudit super eos misericordiam suam<BR><FONT size=2>10</FONT>&nbsp;&nbsp;vidit praesumptionem cordis illorum quoniam mala est et cognovit subversionem illorum quoniam nequa est<BR><FONT size=2>11</FONT>&nbsp;&nbsp;ideo adimplevit propitiationem suam in illis et ostendit illis viam aequitatis<BR><FONT size=2>12</FONT>&nbsp;&nbsp;miseratio hominis circa proximum suum misericordia autem Dei super omnem carnem<BR><FONT size=2>13</FONT>&nbsp;&nbsp;qui misericordiam habet et docet erudit quasi pastor gregem suum<BR><FONT size=2>14</FONT>&nbsp;&nbsp;misereatur excipiens doctrinam miserationis et qui festinant in iudiciis eius<BR><FONT size=2>15</FONT>&nbsp;&nbsp;fili in bonis non des querellam et omni dato non des tristitiam verbi mali<BR><FONT size=2>16</FONT>&nbsp;&nbsp;nonne ardorem refrigerabit ros sic et verbum melius quam datus<BR><FONT size=2>17</FONT>&nbsp;&nbsp;nonne ecce verbum super datum bonum et utraque cum homine iustificato<BR><FONT size=2>18</FONT>&nbsp;&nbsp;stultus achariter inproperabit et datus indisciplinati tabescere facit oculos<BR><FONT size=2>19</FONT>&nbsp;&nbsp;ante iudicium para iustitiam tibi et antequam loquaris disce<BR><FONT size=2>20</FONT>&nbsp;&nbsp;ante languorem adhibe medicinam et ante iudicium interroga te ipsum et in conspectu Dei invenies propitiationem<BR><FONT size=2>21</FONT>&nbsp;&nbsp;ante languorem humilia te et in tempore infirmitatum ostende conversationem tuam<BR><FONT size=2>22</FONT>&nbsp;&nbsp;non inpediaris operari semper et non veteris usque ad mortem iustificari quoniam merces Dei manet in aeternum<BR><FONT size=2>23</FONT>&nbsp;&nbsp;ante orationem praepara animam tuam et noli esse quasi homo qui temptat Deum<BR><FONT size=2>24</FONT>&nbsp;&nbsp;memento irae in die consummationis et tempus retributionis in conversatione facies<BR><FONT size=2>25</FONT>&nbsp;&nbsp;memento paupertatis in tempore abundantiae et necessitatem paupertatis in die divitiarum<BR><FONT size=2>26</FONT>&nbsp;&nbsp;a mane usque ad vesperam mutatur tempus et haec omnia citata in oculis Dei<BR><FONT size=2>27</FONT>&nbsp;&nbsp;homo sapiens in omnibus metuet et in diebus delictorum adtendet ab inertia<BR><FONT size=2>28</FONT>&nbsp;&nbsp;omnis astutus agnovit sapientiam et invenienti eam dabit confessionem<BR><FONT size=2>29</FONT>&nbsp;&nbsp;sensati in verbis et ipsi sapienter egerunt et intellexerunt veritatem et iustitiam et inploraverunt proverbia et iudicia<BR><FONT size=2>30</FONT>&nbsp;&nbsp;de continentia animae post concupiscentias tuas non eas et a voluntate tua avertere<BR><FONT size=2>31</FONT>&nbsp;&nbsp;si praestes animae tuae concupiscentiam eius faciet te in gaudium inimicis<BR><FONT size=2>32</FONT>&nbsp;&nbsp;ne oblecteris in turbis nec in modicis ad duas est enim commissio illorum<BR><FONT size=2>33</FONT>&nbsp;&nbsp;ne fueris mediocris in contentione ex fenore et non est tibi nihil in sacculo eris enim invidus tuae vitae 
<P><HR>
<P><A NAME="19"></A><B>CAPUT 19</B><P>
<FONT size=2>1</FONT>&nbsp;&nbsp;operarius ebriacus non locupletabitur et qui spernit modica paulatim decidet<BR><FONT size=2>2</FONT>&nbsp;&nbsp;vinum et mulieres apostatare faciunt sapientes et arguent sensatos<BR><FONT size=2>3</FONT>&nbsp;&nbsp;et qui se iungit fornicariis erit nequa putredo et vermes hereditabunt illum et extolletur in exemplum maius et tolletur de numero anima eius<BR><FONT size=2>4</FONT>&nbsp;&nbsp;qui credit cito levis corde minorabitur et qui delinquit in animam suam insuper habebitur<BR><FONT size=2>5</FONT>&nbsp;&nbsp;qui gaudet iniquitati denotabitur et qui odit correptionem comminuetur vita et qui odit loquacitatem extinguit malitiam<BR><FONT size=2>6</FONT>&nbsp;&nbsp;qui peccat in animam suam paenitebitur et qui iucundatur malitia denotabitur<BR><FONT size=2>7</FONT>&nbsp;&nbsp;ne iteres verbum nequam et durum et non minoraberis<BR><FONT size=2>8</FONT>&nbsp;&nbsp;amico et inimico noli enarrare sensum tuum et si est tibi delictum noli denudare<BR><FONT size=2>9</FONT>&nbsp;&nbsp;audiet enim te et custodiet te et quasi defendens peccatum odiet te et sic aderit tibi semper<BR><FONT size=2>10</FONT>&nbsp;&nbsp;audisti verbum adversus proximum conmoriatur in te fidens quoniam non te disrumpet<BR><FONT size=2>11</FONT>&nbsp;&nbsp;a facie verbi parturit fatuus tamquam gemitus partus infantis<BR><FONT size=2>12</FONT>&nbsp;&nbsp;sagitta infixa femori carnis sic verbum in corde stulti<BR><FONT size=2>13</FONT>&nbsp;&nbsp;corripe amicum ne forte non intellexerit et dicat non feci aut si fecerit ne iterum addat facere<BR><FONT size=2>14</FONT>&nbsp;&nbsp;corripe proximum ne forte non dixerit et si dixerit ne forte iteret<BR><FONT size=2>15</FONT>&nbsp;&nbsp;corripe amicum saepe enim fit commissio<BR><FONT size=2>16</FONT>&nbsp;&nbsp;et non omni verbo credas est qui labitur lingua sed non ex animo<BR><FONT size=2>17</FONT>&nbsp;&nbsp;quis est enim qui non deliquerit lingua sua corripe proximum antequam commineris<BR><FONT size=2>18</FONT>&nbsp;&nbsp;et da locum timori Altissimi quia omnis sapientia timor Dei et in illa timere Deum et in omni sapientia dispositio legis<BR><FONT size=2>19</FONT>&nbsp;&nbsp;et non est sapientia nequitiae disciplina et non est cogitatus peccatorum prudentia<BR><FONT size=2>20</FONT>&nbsp;&nbsp;est nequitia et ipsa execratio et est insipiens qui minuitur sapientia<BR><FONT size=2>21</FONT>&nbsp;&nbsp;melior est homo qui deficit sapientia et deficiens sensu in timore quam qui abundat sensu et transgreditur legem Altissimi<BR><FONT size=2>22</FONT>&nbsp;&nbsp;est sollertia certa et ipsa iniqua<BR><FONT size=2>23</FONT>&nbsp;&nbsp;et est qui emittit verbum certum enarrans veritatem est qui nequiter humiliat se et interiora eius plena sunt dolo<BR><FONT size=2>24</FONT>&nbsp;&nbsp;et est iustus qui se nimium submittit a multa humilitate et est iustus qui inclinat faciem et fingit non videre quod ignoratum est<BR><FONT size=2>25</FONT>&nbsp;&nbsp;et si ab inbecillitate virium vetetur peccare si invenerit tempus malefaciendi malefaciet<BR><FONT size=2>26</FONT>&nbsp;&nbsp;ex visu cognoscitur vir et ab occursu faciei cognoscitur sensatus<BR><FONT size=2>27</FONT>&nbsp;&nbsp;amictus corporis et risus dentium et ingressus hominis enuntiant de illo<BR><FONT size=2>28</FONT>&nbsp;&nbsp;est correptio mendax in ira contumeliosi et est indicium quod non probatur esse bonum et est tacens et ipse est prudens 
<P><HR>
<P><A NAME="20"></A><B>CAPUT 20</B><P>
<FONT size=2>1</FONT>&nbsp;&nbsp;quam bonum est arguere quam irasci et confitentem in oratione non prohibere<BR><FONT size=2>2</FONT>&nbsp;&nbsp;concupiscentia spadonis devirginavit iuvenem<BR><FONT size=2>3</FONT>&nbsp;&nbsp;sic qui facit per vim iudicium inique<BR><FONT size=2>4</FONT>&nbsp;&nbsp;quam bonum est correptum manifestare paenitentiam sic enim effugies voluntarium peccatum est tacens qui invenitur sapiens<BR><FONT size=2>5</FONT>&nbsp;&nbsp;et est odibilis qui procax est ad loquendum<BR><FONT size=2>6</FONT>&nbsp;&nbsp;est autem tacens non habens sensum loquellae et est tacens sciens tempus apti temporis<BR><FONT size=2>7</FONT>&nbsp;&nbsp;homo sapiens tacebit usque ad tempus lascivus autem et inprudens non servabunt tempus<BR><FONT size=2>8</FONT>&nbsp;&nbsp;qui multis utitur verbis laedit animam suam et qui potestatem sibi adsumit iniuste odietur<BR><FONT size=2>9</FONT>&nbsp;&nbsp;est processio in malis viro indisciplinato et est inventio in detrimentum<BR><FONT size=2>10</FONT>&nbsp;&nbsp;est datus qui non sit utilis et est datus cuius retributio duplex<BR><FONT size=2>11</FONT>&nbsp;&nbsp;est propter gloriam minoratio et est qui ab humilitate levavit caput<BR><FONT size=2>12</FONT>&nbsp;&nbsp;est qui multa redimat modico pretio et restituens ea septuplum<BR><FONT size=2>13</FONT>&nbsp;&nbsp;sapiens in verbis se ipsum amabilem facit gratiae autem fatuorum effundentur<BR><FONT size=2>14</FONT>&nbsp;&nbsp;datus insipientis non erit utilis tibi oculi enim illius septimplices sunt<BR><FONT size=2>15</FONT>&nbsp;&nbsp;exigua dabit et multa inproperabit et apertio oris illius inflammatio est<BR><FONT size=2>16</FONT>&nbsp;&nbsp;hodie fenerat quis et cras expetit et odibilis homo huiusmodi<BR><FONT size=2>17</FONT>&nbsp;&nbsp;fatuo non erit amicus et non erit gratia bonis illius<BR><FONT size=2>18</FONT>&nbsp;&nbsp;qui enim edunt panem illius falsi linguae sunt quotiens et quanti inridebunt eum<BR><FONT size=2>19</FONT>&nbsp;&nbsp;neque enim quod habendum erat directo sensu distribuit similiter et quod non erat habendum<BR><FONT size=2>20</FONT>&nbsp;&nbsp;lapsus falsae linguae quasi qui pavimento cadens nam et sic casus malorum festinanter venient<BR><FONT size=2>21</FONT>&nbsp;&nbsp;homo acharis quasi fabula vana in ore indisciplinatorum adsidua erit<BR><FONT size=2>22</FONT>&nbsp;&nbsp;ex ore fatui reprobabitur parabola non enim dicit illam in tempore suo<BR><FONT size=2>23</FONT>&nbsp;&nbsp;est qui vetatur peccare ab inopia et in requie sua stimulabitur<BR><FONT size=2>24</FONT>&nbsp;&nbsp;est qui perdit animam suam prae confusione et ab inprudenti persona perdet eam personae autem acceptione perdet se<BR><FONT size=2>25</FONT>&nbsp;&nbsp;est qui prae confusione promittit amico et lucratus est eum inimicum gratis<BR><FONT size=2>26</FONT>&nbsp;&nbsp;obprobrium nequa in homine mendacium et in ore indisciplinatorum adsidue erit<BR><FONT size=2>27</FONT>&nbsp;&nbsp;potius furem quam adsiduitas viri mendacis perditionem autem ambo hereditabunt<BR><FONT size=2>28</FONT>&nbsp;&nbsp;mores hominum mendacium sine honore et confusio illius cum ipso sine intermissione<BR><FONT size=2>29</FONT>&nbsp;&nbsp;verbum parabolarum sapiens in verbis producet se ipsum et homo prudens placebit magnatis<BR><FONT size=2>30</FONT>&nbsp;&nbsp;qui operatur terram suam inaltabit acervum fructuum et qui operatur iustitiam ipse exaltabitur qui vero placet magnatis effugiet iniquitatem<BR><FONT size=2>31</FONT>&nbsp;&nbsp;xenia et dona excaecant oculos iudicum et quasi mutus in ore avertit correptiones eorum<BR><FONT size=2>32</FONT>&nbsp;&nbsp;sapientia absconsa et thesaurus invisus quae utilitas in utrisque<BR><FONT size=2>33</FONT>&nbsp;&nbsp;melius in hominibus qui abscondent insipientiam suam quam qui abscondunt sapientiam suam 
<P><HR>
<P><A NAME="21"></A><B>CAPUT 21</B><P>
<FONT size=2>1</FONT>&nbsp;&nbsp;fili peccasti non adicias iterum sed et de pristinis deprecare ut tibi remittatur<BR><FONT size=2>2</FONT>&nbsp;&nbsp;quasi a facie colubri fuge peccata et si accesseris ad illa suscipient te<BR><FONT size=2>3</FONT>&nbsp;&nbsp;dentes leonis dentes eius interficientes animas hominum<BR><FONT size=2>4</FONT>&nbsp;&nbsp;quasi romphea bis acuta omnis iniquitas plagae illius non est sanitas<BR><FONT size=2>5</FONT>&nbsp;&nbsp;cataplectatio et iniuriae adnullabunt substantiam sic substantia superbiae eradicabitur<BR><FONT size=2>6</FONT>&nbsp;&nbsp;deprecatio pauperis ex ore usque ad aures eius veniet et iudicium festinato adveniet illi<BR><FONT size=2>7</FONT>&nbsp;&nbsp;qui odit correptionem vestigium est peccatoris et qui timet Deum convertet ad cor suum<BR><FONT size=2>8</FONT>&nbsp;&nbsp;notus a longe potens lingua audaci et sensatus scit labi se ab ipso<BR><FONT size=2>9</FONT>&nbsp;&nbsp;qui aedificat domum inpendiis alienis quasi qui colligat lapides suos in hieme<BR><FONT size=2>10</FONT>&nbsp;&nbsp;stuppa collecta synagoga peccantium et consummatio illorum flamma ignis<BR><FONT size=2>11</FONT>&nbsp;&nbsp;via peccantium conplanata lapidibus et in fine illorum inferi et tenebrae et poena<BR><FONT size=2>12</FONT>&nbsp;&nbsp;qui custodit iustitiam continebit sensum eius<BR><FONT size=2>13</FONT>&nbsp;&nbsp;consummatio timoris Dei sapientia et sensus<BR><FONT size=2>14</FONT>&nbsp;&nbsp;non erudietur qui non est sapiens in bono<BR><FONT size=2>15</FONT>&nbsp;&nbsp;est autem insipientia quae abundat in malo et non est sensus ubi abundat amaritudo<BR><FONT size=2>16</FONT>&nbsp;&nbsp;scientia sapientis tamquam inundatio abundabit et consilium illius sicut fons vitae permanet<BR><FONT size=2>17</FONT>&nbsp;&nbsp;cor fatui quasi vas confractum et omnem sapientiam non tenebit<BR><FONT size=2>18</FONT>&nbsp;&nbsp;verbum sapiens quodcumque audierit scius laudabit et ad se adiciet audivit luxuriosus et displicebit illi et proiciet illud post dorsum suum<BR><FONT size=2>19</FONT>&nbsp;&nbsp;narratio fatui quasi sarcina in via nam in labiis sensati invenietur gratia<BR><FONT size=2>20</FONT>&nbsp;&nbsp;os prudentis quaeritur in ecclesia et verba illius cogitabunt in cordibus suis<BR><FONT size=2>21</FONT>&nbsp;&nbsp;tamquam domus exterminata sic fatuo sapientia et scientia insensati inenarrabilia verba<BR><FONT size=2>22</FONT>&nbsp;&nbsp;conpedes in pedibus stulto doctrina et quasi vincula manuum supra manum dexteram<BR><FONT size=2>23</FONT>&nbsp;&nbsp;fatuus in risu inaltat vocem suam vir autem sapiens vix tacite ridebit<BR><FONT size=2>24</FONT>&nbsp;&nbsp;ornamentum aureum prudenti doctrina et quasi brachiale in brachio dextro<BR><FONT size=2>25</FONT>&nbsp;&nbsp;pes fatui facilis in domum proximi et homo peritus confundetur a persona potentis<BR><FONT size=2>26</FONT>&nbsp;&nbsp;stultus a fenestra respiciet in domum vir autem eruditus foris stabit<BR><FONT size=2>27</FONT>&nbsp;&nbsp;stultitia hominis audire per ostium et prudens gravabitur contumelia<BR><FONT size=2>28</FONT>&nbsp;&nbsp;labia inprudentium stulta narrabunt verba autem prudentium statera ponderabuntur<BR><FONT size=2>29</FONT>&nbsp;&nbsp;et in ore fatuorum cor illorum et in corde sapientium os illorum<BR><FONT size=2>30</FONT>&nbsp;&nbsp;dum maledicit impius diabolum maledicit ipse animam suam<BR><FONT size=2>31</FONT>&nbsp;&nbsp;susurrio coinquinabit animam suam et in omnibus odietur et qui manserit odiosus erit tacitus et sensatus honorabitur 
<P><HR>
<P><A NAME="22"></A><B>CAPUT 22</B><P>
<FONT size=2>1</FONT>&nbsp;&nbsp;in lapide luteo lapidatus est piger et omnes loquentur super aspernationem illius<BR><FONT size=2>2</FONT>&nbsp;&nbsp;de stercore boum lapidatus est piger et omnis qui tetigerit eum excutiet manus<BR><FONT size=2>3</FONT>&nbsp;&nbsp;confusio patris est de filio indisciplinato in filia autem in deminoratione fiet<BR><FONT size=2>4</FONT>&nbsp;&nbsp;filia prudens hereditas viro suo nam quae confundit in contumeliam fit genitoris<BR><FONT size=2>5</FONT>&nbsp;&nbsp;patrem et virum confundit audax et ab impiis non minorabitur ab utrisque autem inhonorabitur<BR><FONT size=2>6</FONT>&nbsp;&nbsp;musica in luctu inportuna narratio flagella et doctrina in omni tempore sapientia<BR><FONT size=2>7</FONT>&nbsp;&nbsp;qui docet fatuum quasi qui conglutinet testam<BR><FONT size=2>8</FONT>&nbsp;&nbsp;qui narrat verbum non adtendenti quasi qui excitat dormientem de gravi somno<BR><FONT size=2>9</FONT>&nbsp;&nbsp;qui enumerat stulto et in fine dicit quis est hic<BR><FONT size=2>10</FONT>&nbsp;&nbsp;super mortuum plora defecit enim lux eius et super fatuum plora defecit enim sensus<BR><FONT size=2>11</FONT>&nbsp;&nbsp;modicum plora supra mortuum quoniam requievit<BR><FONT size=2>12</FONT>&nbsp;&nbsp;nequissimi enim nequissima vita super mortem fatui<BR><FONT size=2>13</FONT>&nbsp;&nbsp;luctus mortui septem dies fatui autem et impii omnes dies vitae illorum<BR><FONT size=2>14</FONT>&nbsp;&nbsp;cum stulto non multum loquaris et cum insensato ne abieris<BR><FONT size=2>15</FONT>&nbsp;&nbsp;serva te ab illo ut non molestiam habeas et non coinquinaberis in inpactu illius<BR><FONT size=2>16</FONT>&nbsp;&nbsp;deflecte ab illo et invenies requiem et non acediaberis in stultitiam illius<BR><FONT size=2>17</FONT>&nbsp;&nbsp;super plumbum gravabitur et quod illi aliud nomen quam fatuus<BR><FONT size=2>18</FONT>&nbsp;&nbsp;harenam et salem et massam ferri facilius est portare quam hominem inprudentem et fatuum et impium<BR><FONT size=2>19</FONT>&nbsp;&nbsp;loramentum ligneum conligatum fundamento aedificii non dissolvetur sic et cor confirmatum in cogitatione consilii<BR><FONT size=2>20</FONT>&nbsp;&nbsp;cogitatus sensati in omni tempore vel metu non pravabitur<BR><FONT size=2>21</FONT>&nbsp;&nbsp;sicut pali in excelsis et cementa in inpensa posita contra faciem venti non permanebunt<BR><FONT size=2>22</FONT>&nbsp;&nbsp;sic et cor timidum in cogitatione stulti contra impetum timoris non resistit<BR><FONT size=2>23</FONT>&nbsp;&nbsp;sic et cor trepidum in cogitatione fatui omni tempore non metuebit sic et qui in praeceptis Dei permanet semper<BR><FONT size=2>24</FONT>&nbsp;&nbsp;pungens oculum deducens lacrimas et qui pungit cor proferet sensum<BR><FONT size=2>25</FONT>&nbsp;&nbsp;mittens lapidem in volatilia deiciet illa sic et qui conviciatur amico dissolvit amicitiam<BR><FONT size=2>26</FONT>&nbsp;&nbsp;ad amicum et si produxeris gladium non desperes est enim regressus ad amicum<BR><FONT size=2>27</FONT>&nbsp;&nbsp;si aperuerit os triste non timeas est enim concordatio excepto convicio et inproperio et superbia et mysterii revelatione et plaga dolosa in his omnibus effugiet amicus<BR><FONT size=2>28</FONT>&nbsp;&nbsp;fidem posside cum proximo in paupertate illius ut et in bonis illius laeteris<BR><FONT size=2>29</FONT>&nbsp;&nbsp;in tempore tribulationis illius permane illi fidelis ut et in hereditate illius coheres sis<BR><FONT size=2>30</FONT>&nbsp;&nbsp;ante ignem camini vapor et fumus ignis inaltatur sic et ante sanguinem maledicta et contumeliae et minae<BR><FONT size=2>31</FONT>&nbsp;&nbsp;amicum salutare non confundaris et a facie illius non me abscondam et si mala mihi evenerint per illum sustineo<BR><FONT size=2>32</FONT>&nbsp;&nbsp;omnis qui audiet cavebit se ab eo<BR><FONT size=2>33</FONT>&nbsp;&nbsp;quis dabit ori meo custodiam et supra labia mea signaculum certum uti ne cadam ab ipsis et lingua mea perdat me 
<P><HR>
<P><A NAME="23"></A><B>CAPUT 23</B><P>
<FONT size=2>1</FONT>&nbsp;&nbsp;Domine pater et dominator vitae meae non relinquas me ne sinas me cadere in illis<BR><FONT size=2>2</FONT>&nbsp;&nbsp;quis superponet in me in cogitatu meo flagella et in corde meo doctrinam sapientiae ut ignorationibus eorum non parcant mihi et non pareant delicta illorum<BR><FONT size=2>3</FONT>&nbsp;&nbsp;et adincrescant ignorantiae meae et multiplicentur delicta mea et peccata mea abundent et incidam in conspectu adversariorum et gaudeat inimicus meus<BR><FONT size=2>4</FONT>&nbsp;&nbsp;Domine pater et Deus vitae meae ne derelinquas me in cogitatu illorum<BR><FONT size=2>5</FONT>&nbsp;&nbsp;extollentiam oculorum meorum ne dederis mihi et omne desiderium averte a me<BR><FONT size=2>6</FONT>&nbsp;&nbsp;aufer a me ventris concupiscentias et concubitus concupiscentiae ne adprehendant me et animae inreverenti et infrunitae ne tradas me<BR><FONT size=2>7</FONT>&nbsp;&nbsp;doctrina oris doctrinam oris audite filii et qui custodierit illam non periet in labiis suis nec scandalizabitur in operibus nequissimis<BR><FONT size=2>8</FONT>&nbsp;&nbsp;in vanitate sua adprehendetur peccator et superbus et maledicus scandalizabitur in illo<BR><FONT size=2>9</FONT>&nbsp;&nbsp;iurationi non adsuescat os tuum multus enim casus in illa<BR><FONT size=2>10</FONT>&nbsp;&nbsp;nominatio vero Dei non sit adsidua in ore tuo et nominibus sanctorum non admiscearis quoniam non eris inmunis ab eis<BR><FONT size=2>11</FONT>&nbsp;&nbsp;sicut enim servus interrogatus adsidue a livore non minuetur sic omnis iurans et nominans in toto a peccato non purgabitur<BR><FONT size=2>12</FONT>&nbsp;&nbsp;vir multum iurans implebitur iniquitate et non discedet a domo illius plaga<BR><FONT size=2>13</FONT>&nbsp;&nbsp;et si frustraverit delictum ipsius super ipsum erit et si dissimulaverit delinquet dupliciter<BR><FONT size=2>14</FONT>&nbsp;&nbsp;et si in vacuum iuraverit non iustificabitur replebitur enim retributione domus illius<BR><FONT size=2>15</FONT>&nbsp;&nbsp;est et alia loquella contraria morti non inveniatur in hereditate Iacob<BR><FONT size=2>16</FONT>&nbsp;&nbsp;etenim a misericordibus omnia haec auferentur et in delictis non volutabunt<BR><FONT size=2>17</FONT>&nbsp;&nbsp;indisciplinose non adsuescat os tuum est enim in illa verbum peccati<BR><FONT size=2>18</FONT>&nbsp;&nbsp;memento patris et matris tuae in medio enim magnatorum consistis<BR><FONT size=2>19</FONT>&nbsp;&nbsp;ne forte obliviscatur te in conspectu illorum et adsiduitate tua infatuatus inproperium patiaris et maluisses non nasci et diem nativitatis tuae maledicas<BR><FONT size=2>20</FONT>&nbsp;&nbsp;homo adsuetus in verbis inproperii in omnibus diebus suis non erudietur<BR><FONT size=2>21</FONT>&nbsp;&nbsp;duo genera abundant in peccatis et tertium adducit iram et perditionem<BR><FONT size=2>22</FONT>&nbsp;&nbsp;anima calida quasi ignis ardens non extinguetur donec aliquid gluttiat<BR><FONT size=2>23</FONT>&nbsp;&nbsp;et homo nequam in ore carnis suae non desinet donec incendat ignem<BR><FONT size=2>24</FONT>&nbsp;&nbsp;homini fornicario omnis panis dulcis non cessabit transgrediens a lecto suo<BR><FONT size=2>25</FONT>&nbsp;&nbsp;omnis homo qui transgreditur lectum suum contemnens in animam suam et dicens quis me videt<BR><FONT size=2>26</FONT>&nbsp;&nbsp;tenebrae circumdant me et parietes cooperiunt me et nemo circumspicit me quem vereor delictorum meorum non memorabitur Altissimus<BR><FONT size=2>27</FONT>&nbsp;&nbsp;et non intelleget quoniam omnia videt oculus illius quoniam expellit a se timorem Dei huiusmodi hominis timor et oculi hominum timentes illum<BR><FONT size=2>28</FONT>&nbsp;&nbsp;et non cognovit quoniam oculi Domini multo plus lucidiores super solem circumspicientes omnes vias hominum et profundum abyssi et hominum corda intuentes in absconsas partes<BR><FONT size=2>29</FONT>&nbsp;&nbsp;Domino enim Deo antequam crearentur omnia sunt agnita sic et post perfectum respicit omnia<BR><FONT size=2>30</FONT>&nbsp;&nbsp;hic in plateis civitatis vindicabitur quasi pullus equinus fugabitur et ubi non speravit adprehendetur<BR><FONT size=2>31</FONT>&nbsp;&nbsp;et erit dedecus omnibus quod non intellexerit timorem Dei<BR><FONT size=2>32</FONT>&nbsp;&nbsp;sic et mulier omnis relinquens virum suum et statuens hereditatem ex alieno matrimonio<BR><FONT size=2>33</FONT>&nbsp;&nbsp;primo enim in lege Altissimi incredibilis fuit et secundo virum suum dereliquit tertio in adulterio fornicata est et ex alio viro filios statuit sibi<BR><FONT size=2>34</FONT>&nbsp;&nbsp;haec in ecclesiam adducetur et in filios eius respicietur<BR><FONT size=2>35</FONT>&nbsp;&nbsp;non tradent filii eius radices et rami eius non dabunt fructum<BR><FONT size=2>36</FONT>&nbsp;&nbsp;derelinquent in maledictum memoriam illius et dedecus illius non delebitur<BR><FONT size=2>37</FONT>&nbsp;&nbsp;et agnoscent qui derelicti sunt quoniam nihil melius quam timor Dei et nihil dulcius quam respicere in mandatis Domini<BR><FONT size=2>38</FONT>&nbsp;&nbsp;et gloria magna est sequi Dominum longitudo enim dierum adsumetur ab eo 
<P><HR>
<P><A NAME="24"></A><B>CAPUT 24</B><P>
<FONT size=2>1</FONT>&nbsp;&nbsp;sapientiae laus sapientia laudabit animam suam et in Deo honorabitur et in medio populi sui gloriabitur<BR><FONT size=2>2</FONT>&nbsp;&nbsp;et in ecclesiis Altissimi aperiet os suum et in conspectu virtutis illius gloriabitur<BR><FONT size=2>3</FONT>&nbsp;&nbsp;in medio populo exaltabitur et in plenitudine sancta admirabitur<BR><FONT size=2>4</FONT>&nbsp;&nbsp;in multitudine electorum habebit laudem et inter benedictos benedicetur dicens<BR><FONT size=2>5</FONT>&nbsp;&nbsp;ego ex ore Altissimi prodivi primogenita ante omnem creaturam<BR><FONT size=2>6</FONT>&nbsp;&nbsp;ego in caelis feci ut oriretur lumen indeficiens et sicut nebula texi omnem terram<BR><FONT size=2>7</FONT>&nbsp;&nbsp;ego in altis habitavi et thronus meus in columna nubis<BR><FONT size=2>8</FONT>&nbsp;&nbsp;gyrum caeli circuivi sola et in profundum abyssi penetravi et in fluctibus maris ambulavi<BR><FONT size=2>9</FONT>&nbsp;&nbsp;et in omni terra steti et in omni populo<BR><FONT size=2>10</FONT>&nbsp;&nbsp;et in omni gente primatum habui<BR><FONT size=2>11</FONT>&nbsp;&nbsp;et omnium excellentium et humilium corda virtute calcavi et in his omnibus requiem quaesivi et in hereditate eius morabor<BR><FONT size=2>12</FONT>&nbsp;&nbsp;tunc praecepit et dixit mihi creator omnium et qui creavit me requievit in tabernaculo meo<BR><FONT size=2>13</FONT>&nbsp;&nbsp;et dixit mihi in Iacob inhabita et in Israhel hereditare et in electis meis ede radices<BR><FONT size=2>14</FONT>&nbsp;&nbsp;ab initio ante saeculum creata sum et usque ad futurum saeculum non desinam et in habitatione sancta coram ipso ministravi<BR><FONT size=2>15</FONT>&nbsp;&nbsp;et sic in Sion firmata sum et in civitate sanctificata similiter requievi et in Hierusalem potestas mea<BR><FONT size=2>16</FONT>&nbsp;&nbsp;et radicavi in populo honorificato et in parte Dei mei hereditas illius et in plenitudine sanctorum detentio mea<BR><FONT size=2>17</FONT>&nbsp;&nbsp;quasi cedrus exaltata sum in Libano et quasi cypressus in monte Sion<BR><FONT size=2>18</FONT>&nbsp;&nbsp;et quasi palma exaltata sum in Cades et quasi plantatio rosae in Hiericho<BR><FONT size=2>19</FONT>&nbsp;&nbsp;quasi oliva speciosa in campis et quasi platanus exaltata sum iuxta aquam in plateis<BR><FONT size=2>20</FONT>&nbsp;&nbsp;sicut cinnamomum et aspaltum aromatizans odorem dedi quasi murra electa dedi suavitatem odoris<BR><FONT size=2>21</FONT>&nbsp;&nbsp;et quasi storax et galbanus et ungula et gutta et quasi libanus non incisus vaporavi habitationem meam et quasi balsamum non mixtum odor meus<BR><FONT size=2>22</FONT>&nbsp;&nbsp;ego quasi terebinthus extendi ramos meos et rami mei honoris et gratiae<BR><FONT size=2>23</FONT>&nbsp;&nbsp;ego quasi vitis fructificavi suavitatem odoris et flores mei fructus honoris et honestatis<BR><FONT size=2>24</FONT>&nbsp;&nbsp;ego mater pulchrae dilectionis et timoris et agnitionis et sanctae spei<BR><FONT size=2>25</FONT>&nbsp;&nbsp;in me gratia omnis vitae et veritatis in me omnis spes vitae et virtutis<BR><FONT size=2>26</FONT>&nbsp;&nbsp;transite ad me omnes qui concupiscitis me et a generationibus meis implemini<BR><FONT size=2>27</FONT>&nbsp;&nbsp;spiritus enim meus super melle dulcis et hereditas mea super mel et favum<BR><FONT size=2>28</FONT>&nbsp;&nbsp;memoria mea in generatione saeculorum<BR><FONT size=2>29</FONT>&nbsp;&nbsp;qui edunt me adhuc esurient et qui bibunt me adhuc sitient<BR><FONT size=2>30</FONT>&nbsp;&nbsp;qui audit me non confundetur et qui operantur in me non peccabunt<BR><FONT size=2>31</FONT>&nbsp;&nbsp;qui elucidant me vitam aeternam habebunt<BR><FONT size=2>32</FONT>&nbsp;&nbsp;haec omnia liber vitae testamentum Altissimi et agnitio veritatis<BR><FONT size=2>33</FONT>&nbsp;&nbsp;legem mandavit Moses in praeceptis iustitiarum et hereditatem domui Iacob et Israhel promissionis<BR><FONT size=2>34</FONT>&nbsp;&nbsp;posuit David puero suo excitare regem ex ipso fortissimum in throno honoris sedentem in sempiternum<BR><FONT size=2>35</FONT>&nbsp;&nbsp;qui implet quasi Phison sapientiam et sicut Tigris in diebus novorum<BR><FONT size=2>36</FONT>&nbsp;&nbsp;qui adimplet quasi Eufrates sensum qui multiplicat quasi Iordanis in tempore messis<BR><FONT size=2>37</FONT>&nbsp;&nbsp;qui mittit disciplinam sicut lucem et adsistens quasi Geon in die vindemiae<BR><FONT size=2>38</FONT>&nbsp;&nbsp;qui perficit primus scire ipsam et infirmior non investigavit eam<BR><FONT size=2>39</FONT>&nbsp;&nbsp;a mari enim abundavit cogitatio eius et consilium illius abysso magna<BR><FONT size=2>40</FONT>&nbsp;&nbsp;ego sapientia effudi flumina<BR><FONT size=2>41</FONT>&nbsp;&nbsp;ego quasi tramis aquae inmensae de fluvio ego quasi fluvius Doryx et sicut aquaeductus exivi a paradiso<BR><FONT size=2>42</FONT>&nbsp;&nbsp;dixi rigabo meum hortum plantationum et inebriabo pratus mei fructum<BR><FONT size=2>43</FONT>&nbsp;&nbsp;et ecce facta est mihi tramis abundans et fluvius meus propinquavit ad mare<BR><FONT size=2>44</FONT>&nbsp;&nbsp;quoniam doctrinam quasi antelucanum inlumino omnibus et enarrabo illam usque in longinquo<BR><FONT size=2>45</FONT>&nbsp;&nbsp;penetrabo inferiores partes terrae et inspiciam omnes dormientes et inluminabo sperantes in Deo<BR><FONT size=2>46</FONT>&nbsp;&nbsp;adhuc doctrinam quasi prophetiam effundam et relinquam illam quaerentibus sapientiam et non desinam in progenies illorum usque in aevum sanctum<BR><FONT size=2>47</FONT>&nbsp;&nbsp;videte quoniam non soli mihi laboravi sed omnibus exquirentibus veritatem 
<P><HR>
<P><A NAME="25"></A><B>CAPUT 25</B><P>
<FONT size=2>1</FONT>&nbsp;&nbsp;in tribus placitum est spiritui meo quae sunt probata coram Deo et hominibus<BR><FONT size=2>2</FONT>&nbsp;&nbsp;concordia fratrum et amor proximorum et vir et mulier sibi consentientes<BR><FONT size=2>3</FONT>&nbsp;&nbsp;tres species odivit anima mea et adgravor valde animae illorum<BR><FONT size=2>4</FONT>&nbsp;&nbsp;pauperem superbum et divitem mendacem et senem fatuum et insensatum<BR><FONT size=2>5</FONT>&nbsp;&nbsp;in iuventute tua non congregasti et quomodo invenies eam in senectute tua<BR><FONT size=2>6</FONT>&nbsp;&nbsp;quam speciosum canitiae iudicium et presbyteris cognoscere consilium<BR><FONT size=2>7</FONT>&nbsp;&nbsp;quam speciosa veteranis sapientia et gloriosis intellectus et consilium<BR><FONT size=2>8</FONT>&nbsp;&nbsp;corona senum multa peritia et gloria illorum timor Dei<BR><FONT size=2>9</FONT>&nbsp;&nbsp;novem insuspicabilia cordis magnificavi et decimum dicam in lingua hominibus<BR><FONT size=2>10</FONT>&nbsp;&nbsp;homo qui iucundatur in filiis vivens et videns subversionem inimicorum<BR><FONT size=2>11</FONT>&nbsp;&nbsp;beatus qui inhabitat cum muliere sensata et qui in lingua sua non est lapsus et qui non servivit indignis se<BR><FONT size=2>12</FONT>&nbsp;&nbsp;beatus qui invenit amicum verum et qui enarrat iustitiam auri audienti<BR><FONT size=2>13</FONT>&nbsp;&nbsp;quam magnus qui invenit sapientiam et scientiam sed non est super timentem Deum<BR><FONT size=2>14</FONT>&nbsp;&nbsp;timor Dei super omnia superposuit<BR><FONT size=2>15</FONT>&nbsp;&nbsp;beatus cui donatum est habere timorem Dei qui tenet illum cui adsimilabitur<BR><FONT size=2>16</FONT>&nbsp;&nbsp;timor Dei initium dilectionis eius fidei autem initium adglutinandum est ei<BR><FONT size=2>17</FONT>&nbsp;&nbsp;omnis plaga tristitia cordis est et omnis malitia nequitia mulieris est<BR><FONT size=2>18</FONT>&nbsp;&nbsp;et omnem plagam et non plagam videbit cordis<BR><FONT size=2>19</FONT>&nbsp;&nbsp;et omnem nequitiam et non nequitiam mulieris<BR><FONT size=2>20</FONT>&nbsp;&nbsp;et omnem obductum et non obductum odientium<BR><FONT size=2>21</FONT>&nbsp;&nbsp;et omnem vindictam et non vindictam inimicorum<BR><FONT size=2>22</FONT>&nbsp;&nbsp;non est caput nequius super caput colubri<BR><FONT size=2>23</FONT>&nbsp;&nbsp;et non est ira super iram inimici commorari leoni et draconi placebit quam habitare cum muliere nequa<BR><FONT size=2>24</FONT>&nbsp;&nbsp;nequitia mulieris inmutat faciem eius et obcaecabit vultum suum tamquam ursus et quasi saccum ostendit in medio proximorum eius<BR><FONT size=2>25</FONT>&nbsp;&nbsp;et audiens suspirabit modicum<BR><FONT size=2>26</FONT>&nbsp;&nbsp;brevis malitia super malitiam mulieris sors peccatorum cadat super illam<BR><FONT size=2>27</FONT>&nbsp;&nbsp;ascensus harenosus in pedibus veterani sic mulier linguata homini quieto<BR><FONT size=2>28</FONT>&nbsp;&nbsp;ne respicias in mulieris speciem et non concupiscas mulierem in specie<BR><FONT size=2>29</FONT>&nbsp;&nbsp;mulieris ira et inreverentia et confusio magna<BR><FONT size=2>30</FONT>&nbsp;&nbsp;mulier si primatum habeat contraria est viro suo<BR><FONT size=2>31</FONT>&nbsp;&nbsp;cor humile et facies tristis et plaga mortis mulier nequa<BR><FONT size=2>32</FONT>&nbsp;&nbsp;manus debiles et genua dissoluta mulier quae non beatificat virum suum<BR><FONT size=2>33</FONT>&nbsp;&nbsp;a muliere initium factum est peccati et per illam omnes morimur<BR><FONT size=2>34</FONT>&nbsp;&nbsp;non des aquae tuae exitum nec modicum nec mulieri nequa veniam prodeundi<BR><FONT size=2>35</FONT>&nbsp;&nbsp;si non ambulaverit ad manum tuam et confundet te in conspectu inimicorum<BR><FONT size=2>36</FONT>&nbsp;&nbsp;a carnibus tuis abscide illam ne semper te abutatur 
<P><HR>
<P><A NAME="26"></A><B>CAPUT 26</B><P>
<FONT size=2>1</FONT>&nbsp;&nbsp;mulieris bonae beatus vir numerus enim annorum illorum duplex<BR><FONT size=2>2</FONT>&nbsp;&nbsp;mulier fortis oblectat virum suum et annos vitae illius in pace implebit<BR><FONT size=2>3</FONT>&nbsp;&nbsp;pars bona mulier bona in parte bona timentium Deum dabitur viro pro factis bonis<BR><FONT size=2>4</FONT>&nbsp;&nbsp;divitis autem et pauperis cor bonum in omni tempore vultus illorum hilaris<BR><FONT size=2>5</FONT>&nbsp;&nbsp;a tribus timuit cor meum et in quarto facies mea metuit<BR><FONT size=2>6</FONT>&nbsp;&nbsp;delatura civitatis et collectio populi<BR><FONT size=2>7</FONT>&nbsp;&nbsp;et calumniam mendacem super mortem omnia gravia<BR><FONT size=2>8</FONT>&nbsp;&nbsp;dolor cordis et luctus mulier zelotypa<BR><FONT size=2>9</FONT>&nbsp;&nbsp;in muliere infideli flagellum linguae omnibus communicans<BR><FONT size=2>10</FONT>&nbsp;&nbsp;sicut boum iugum quod movetur ita et mulierem nequam qui tenet illam quasi qui adprehendat scorpionem<BR><FONT size=2>11</FONT>&nbsp;&nbsp;mulier ebriosa ira magna et contumelia et turpitudo illius non contegetur<BR><FONT size=2>12</FONT>&nbsp;&nbsp;fornicatio mulieris in extollentia oculorum et in palpebris illius agnoscetur<BR><FONT size=2>13</FONT>&nbsp;&nbsp;in filia non avertente se firma custodiam ne inventa occasione utatur se<BR><FONT size=2>14</FONT>&nbsp;&nbsp;ab omni inreverentia oculis cave et ne mireris si te neglexerit<BR><FONT size=2>15</FONT>&nbsp;&nbsp;sicut viator sitiens ad fontem os aperiet et ab omni aqua proxima bibet et contra omnem palum sedebit et contra omnem sagittam aperiet faretram donec deficiat<BR><FONT size=2>16</FONT>&nbsp;&nbsp;gratia mulieris sedulae delectabit virum suum et ossa illius inpinguabit<BR><FONT size=2>17</FONT>&nbsp;&nbsp;disciplina illius datus Dei<BR><FONT size=2>18</FONT>&nbsp;&nbsp;mulier sensata et tacita non est inmutatio eruditae animae<BR><FONT size=2>19</FONT>&nbsp;&nbsp;gratia super gratiam mulier sancta et pudorata<BR><FONT size=2>20</FONT>&nbsp;&nbsp;omnis autem ponderatio non est digna continentis animae<BR><FONT size=2>21</FONT>&nbsp;&nbsp;sicut sol oriens mundo in altissimis Dei sic mulieris bonae species in ornamentum domus eius<BR><FONT size=2>22</FONT>&nbsp;&nbsp;lucerna splendens super candelabrum sanctum et species faciei super aetatem stabilem<BR><FONT size=2>23</FONT>&nbsp;&nbsp;columnae aureae super bases argenteas et pedes firmi super plantas stabilis mulieris<BR><FONT size=2>24</FONT>&nbsp;&nbsp;fundamenta aeterna super petram solidam et mandata Dei in corde mulieris sanctae<BR><FONT size=2>25</FONT>&nbsp;&nbsp;in duobus contristatum est cor meum et in tertio iracundia mihi advenit<BR><FONT size=2>26</FONT>&nbsp;&nbsp;vir bellator deficiens per inopiam et vir sensatus contemptus<BR><FONT size=2>27</FONT>&nbsp;&nbsp;et qui transgreditur a iustitia ad peccatum Deus paravit eum ad rompheam<BR><FONT size=2>28</FONT>&nbsp;&nbsp;duae species difficiles et periculosae mihi apparuerunt difficile exuitur negotians a neglegentia et non iustificabitur caupo a peccatis labiae 
<P><HR>
<P><A NAME="27"></A><B>CAPUT 27</B><P>
<FONT size=2>1</FONT>&nbsp;&nbsp;propter inopiam multi deliquerunt et qui quaerit locupletari avertit oculum suum<BR><FONT size=2>2</FONT>&nbsp;&nbsp;si in medio conpaginis lapidum palus figitur sic et inter medium venditionis et emptionis angustabitur peccatis<BR><FONT size=2>3</FONT>&nbsp;&nbsp;conteretur delictum<BR><FONT size=2>4</FONT>&nbsp;&nbsp;si non in timore Domini tenueris instanter cito subvertetur domus tua<BR><FONT size=2>5</FONT>&nbsp;&nbsp;si in pertusura cribri remanebit stercus sic aporia hominis in cogitatu illius<BR><FONT size=2>6</FONT>&nbsp;&nbsp;vasa figuli probat fornax et homines iustos temptatio tribulationis<BR><FONT size=2>7</FONT>&nbsp;&nbsp;sicut rusticatio de ligno ostendit fructum illius sic verbum excogitatum hominis cordis<BR><FONT size=2>8</FONT>&nbsp;&nbsp;ante sermonem non conlaudes virum haec enim temptatio est hominum<BR><FONT size=2>9</FONT>&nbsp;&nbsp;si sequaris iustitiam adprehendes illam et indues quasi poderem honoris et inhabitabis cum ea et proteget te in sempiternum et in die agnitionis invenies firmamentum<BR><FONT size=2>10</FONT>&nbsp;&nbsp;volatilia ad sibi similia conveniunt et veritas ad eos qui operantur illam revertetur<BR><FONT size=2>11</FONT>&nbsp;&nbsp;leo venationi insidiatur semper sic peccata operantibus iniquitates<BR><FONT size=2>12</FONT>&nbsp;&nbsp;homo sanctus in sapientia manet sicut sol nam stultus sicut luna inmutatur<BR><FONT size=2>13</FONT>&nbsp;&nbsp;in medio insensatorum serva verbum tempori in medio autem cogitantium adsiduus esto<BR><FONT size=2>14</FONT>&nbsp;&nbsp;narratio peccantium odiosa et risus illorum delictis peccati<BR><FONT size=2>15</FONT>&nbsp;&nbsp;loquella multum iurans horripilationem capiti statuet et inreverentia ipsius obturatio aurium<BR><FONT size=2>16</FONT>&nbsp;&nbsp;effusio sanguinis in rixa superborum et maledictio illorum auditus gravis<BR><FONT size=2>17</FONT>&nbsp;&nbsp;qui denudat arcana amici perdet fidem et non inveniet amicum ad animum suum<BR><FONT size=2>18</FONT>&nbsp;&nbsp;dilige proximum et coniungere fide cum illo<BR><FONT size=2>19</FONT>&nbsp;&nbsp;quod si denudaveris absconsa illius non persequeris post eum<BR><FONT size=2>20</FONT>&nbsp;&nbsp;sicut enim homo qui perdit amicum suum sic qui perdit amicitiam proximi sui<BR><FONT size=2>21</FONT>&nbsp;&nbsp;et sicut qui dimittit avem de manu sua sic reliquisti proximum tuum et non eum capies<BR><FONT size=2>22</FONT>&nbsp;&nbsp;non illum sequaris quoniam longe abest effugit enim quasi caprea de laqueo quoniam vulnerata est<BR><FONT size=2>23</FONT>&nbsp;&nbsp;conligare et maledicti est concordatio<BR><FONT size=2>24</FONT>&nbsp;&nbsp;denudare autem amici mysteria desperatio est<BR><FONT size=2>25</FONT>&nbsp;&nbsp;annuens oculo fabricat iniqua et nemo eum abiciet<BR><FONT size=2>26</FONT>&nbsp;&nbsp;in conspectu oculorum tuorum condulcabit os tuum et super sermones tuos admirabitur novissime autem pervertet os suum et in verbis tuis dabit scandalum<BR><FONT size=2>27</FONT>&nbsp;&nbsp;multa audivi et non coaequavi ei et Dominus odiet illum<BR><FONT size=2>28</FONT>&nbsp;&nbsp;qui in altum mittit lapidem super caput eius cadet et plaga dolosi dividet vulnera<BR><FONT size=2>29</FONT>&nbsp;&nbsp;et qui foveam fodit in illam decidet et qui statuit lapidem proximo offendet in eo et qui laqueum alio peribit in illo<BR><FONT size=2>30</FONT>&nbsp;&nbsp;facienti nequissimum super ipsum devolvetur et non agnoscet unde adveniat illi<BR><FONT size=2>31</FONT>&nbsp;&nbsp;inlusio et inproperium superborum et vindicta sicut leo insidiabitur illi<BR><FONT size=2>32</FONT>&nbsp;&nbsp;laqueo peribunt qui oblectantur casu iustorum dolor autem consumet illos antequam moriantur<BR><FONT size=2>33</FONT>&nbsp;&nbsp;ira et furor utraque execrabilia et vir peccator continens erit illorum 
<P><HR>
<P><A NAME="28"></A><B>CAPUT 28</B><P>
<FONT size=2>1</FONT>&nbsp;&nbsp;qui vindicari vult a Deo inveniet vindictam et peccata illius servans servabit<BR><FONT size=2>2</FONT>&nbsp;&nbsp;relinque proximo tuo nocenti te et tunc deprecanti tibi peccata solventur<BR><FONT size=2>3</FONT>&nbsp;&nbsp;homo homini servat iram et a Deo quaerit medellam<BR><FONT size=2>4</FONT>&nbsp;&nbsp;et in hominem similem sibi non habet misericordiam et de peccatis suis deprecatur<BR><FONT size=2>5</FONT>&nbsp;&nbsp;ipse dum caro sit reservat iram et propitiationem petit a Deo quis exorabit pro delictis illius<BR><FONT size=2>6</FONT>&nbsp;&nbsp;memento novissimorum et desine inimicari<BR><FONT size=2>7</FONT>&nbsp;&nbsp;tabitudo enim et mors inminet in mandatis<BR><FONT size=2>8</FONT>&nbsp;&nbsp;memorare timorem Dei et non irascaris proximo<BR><FONT size=2>9</FONT>&nbsp;&nbsp;memorare testamenti Altissimi et despice ignorantiam proximi<BR><FONT size=2>10</FONT>&nbsp;&nbsp;abstine te a lite et minues peccata<BR><FONT size=2>11</FONT>&nbsp;&nbsp;homo enim iracundus incendit litem et vir peccator turbabit amicos et in medium pacem habentium inmittit inimicitiam<BR><FONT size=2>12</FONT>&nbsp;&nbsp;secundum enim ligna silvae sic ignis exardescit et secundum virtutem hominis iracundia illius erit et secundum substantiam suam exaltabit iram suam<BR><FONT size=2>13</FONT>&nbsp;&nbsp;certamen festinatum incendit ignem et lis festinans effundit sanguinem et lingua testificans adducit mortem<BR><FONT size=2>14</FONT>&nbsp;&nbsp;si sufflaveris quasi ignis exardebit et si expueris super illam extinguetur utraque ex ore proficiscuntur<BR><FONT size=2>15</FONT>&nbsp;&nbsp;susurrio et bilinguis maledictus multos enim turbavit pacem habentes<BR><FONT size=2>16</FONT>&nbsp;&nbsp;lingua tertia multos commovit et dispersit illos a gente in gentem<BR><FONT size=2>17</FONT>&nbsp;&nbsp;civitates muratas divitum destruxit et domos magnatorum effodit<BR><FONT size=2>18</FONT>&nbsp;&nbsp;virtutes populorum concidit et gentes fortes dissolvit<BR><FONT size=2>19</FONT>&nbsp;&nbsp;lingua tertia mulieres viritas eiecit et privavit illas laboribus suis<BR><FONT size=2>20</FONT>&nbsp;&nbsp;qui respicit illam non habebit requiem nec habitabit cum requie<BR><FONT size=2>21</FONT>&nbsp;&nbsp;flagelli plaga livorem facit plaga autem linguae comminuet ossa<BR><FONT size=2>22</FONT>&nbsp;&nbsp;multi ceciderunt in ore gladii sed non sic quasi qui interierunt per linguam suam<BR><FONT size=2>23</FONT>&nbsp;&nbsp;beatus qui tectus est a lingua nequa qui in iracundia illius non transivit et qui non adtraxit iugum eius et in vinculis illius non est ligatus<BR><FONT size=2>24</FONT>&nbsp;&nbsp;iugum enim illius iugum ferreum est et vinculum illius vinculum aereum est<BR><FONT size=2>25</FONT>&nbsp;&nbsp;mors illius mors nequissima et utilis potius inferus quam illa<BR><FONT size=2>26</FONT>&nbsp;&nbsp;perseverantia illius non permanebit sed obtinebit vias iniustorum et in flamma sua non conburet iustos<BR><FONT size=2>27</FONT>&nbsp;&nbsp;qui derelinquunt Deum incident in illam et exardebit in illis et non extinguetur et inmittetur in illos quasi leo et quasi pardus laedebit illos<BR><FONT size=2>28</FONT>&nbsp;&nbsp;sepi aures tuas spinis et noli audire linguam nequam et ori tuo facito ostia et seras<BR><FONT size=2>29</FONT>&nbsp;&nbsp;aurum tuum et argentum confla et verbis tuis facito stateram et frenos ori tuo rectos<BR><FONT size=2>30</FONT>&nbsp;&nbsp;et adtende ne forte labaris in lingua et cadas in conspectu inimicorum insidiantium tibi et sit casus tuus insanabilis in mortem 
<P><HR>
<P><A NAME="29"></A><B>CAPUT 29</B><P>
<FONT size=2>1</FONT>&nbsp;&nbsp;de fenore qui facit misericordiam fenerat proximum et qui praevalet manu mandata servat<BR><FONT size=2>2</FONT>&nbsp;&nbsp;fenera proximum tibi in tempore necessitatis illius et iterum redde proximo in tempore suo<BR><FONT size=2>3</FONT>&nbsp;&nbsp;confirma verbum et fideliter age cum illo et in omni tempore invenies quod tibi necessarium est<BR><FONT size=2>4</FONT>&nbsp;&nbsp;multi quasi inventionem aestimaverunt fenus et praestiterunt molestiam his qui se adiuvaverunt<BR><FONT size=2>5</FONT>&nbsp;&nbsp;donec accipiant osculantur manum dantis et in promissionibus humiliant vocem suam<BR><FONT size=2>6</FONT>&nbsp;&nbsp;et in tempore redditionis postulabit tempus et loquetur verba acediae et murmurationum et tempus causabitur<BR><FONT size=2>7</FONT>&nbsp;&nbsp;si autem potuerit reddere aversatus solide vix reddet dimidium et conputabit illud quasi inventionem<BR><FONT size=2>8</FONT>&nbsp;&nbsp;sin autem fraudavit illum pecunia sua et possidebit illum inimicum gratis<BR><FONT size=2>9</FONT>&nbsp;&nbsp;et convicia et maledicta reddet illi et pro honore et beneficio reddet illi contumeliam<BR><FONT size=2>10</FONT>&nbsp;&nbsp;multi non causa nequitiae non feneraverunt sed fraudari gratis timuerunt<BR><FONT size=2>11</FONT>&nbsp;&nbsp;verumtamen super humilem animo fortior esto et pro elemosyna non trahas illum<BR><FONT size=2>12</FONT>&nbsp;&nbsp;propter mandatum adsume pauperem et propter inopiam eius ne dimittas illum vacuum<BR><FONT size=2>13</FONT>&nbsp;&nbsp;perde pecuniam pro fratre et amico et non abscondas illam sub lapide in perditionem<BR><FONT size=2>14</FONT>&nbsp;&nbsp;pone thesaurum tuum in praeceptis Altissimi et proderit tibi magis quam aurum<BR><FONT size=2>15</FONT>&nbsp;&nbsp;conclude elemosynam in corde pauperis et haec pro te exorabit ab omni malo<BR><FONT size=2>16</FONT>&nbsp;&nbsp;[]<BR><FONT size=2>17</FONT>&nbsp;&nbsp;[]<BR><FONT size=2>18</FONT>&nbsp;&nbsp;super scutum potentis et super lanceam adversus inimicum tuum pugnabit<BR><FONT size=2>19</FONT>&nbsp;&nbsp;vir bonus fidem facit proximo suo et qui perdiderit confusionem derelinquet sibi<BR><FONT size=2>20</FONT>&nbsp;&nbsp;gratiam fideiussoris ne obliviscaris dedit enim pro te animam suam<BR><FONT size=2>21</FONT>&nbsp;&nbsp;repromissorem fugit peccator et inmundus<BR><FONT size=2>22</FONT>&nbsp;&nbsp;bona repromissoris sibi adscribit peccator et ingratus sensu derelinquet liberantem se<BR><FONT size=2>23</FONT>&nbsp;&nbsp;vir repromittit de proximo suo et cum perdiderit reverentiam relinquetur ab eo<BR><FONT size=2>24</FONT>&nbsp;&nbsp;repromissio nequissima multos perdidit dirigentes et commovit illos quasi fluctus maris<BR><FONT size=2>25</FONT>&nbsp;&nbsp;viros potentes gyrans migrare fecit et vagati sunt in gentibus alienis<BR><FONT size=2>26</FONT>&nbsp;&nbsp;peccator transgrediens mandata Domini incidet in promissionem nequa et qui conatur multa agere incidet in iudicium<BR><FONT size=2>27</FONT>&nbsp;&nbsp;recupera proximum secundum virtutem tuam et adtende tibi ne incidas<BR><FONT size=2>28</FONT>&nbsp;&nbsp;initium vitae aqua et panis et vestimentum et domus protegens turpitudinem<BR><FONT size=2>29</FONT>&nbsp;&nbsp;melior victus pauperis sub tegimen asserum quam epulae splendidae in peregre sine domicilio<BR><FONT size=2>30</FONT>&nbsp;&nbsp;super minimum et magnum placeat tibi et inproperium peregrinationis non audies<BR><FONT size=2>31</FONT>&nbsp;&nbsp;vita nequa hospitandi de domo in domum et ubi hospitabitur non fiducialiter aget nec aperiet os<BR><FONT size=2>32</FONT>&nbsp;&nbsp;hospitabit et pascet et potabit ingratos et ad haec amara audiet<BR><FONT size=2>33</FONT>&nbsp;&nbsp;transi hospes et orna mensam et quae in manu habes ciba ceteros<BR><FONT size=2>34</FONT>&nbsp;&nbsp;exi a facie honoris amicorum meorum necessitudine domus meae hospitio mihi factus est frater<BR><FONT size=2>35</FONT>&nbsp;&nbsp;gravia haec homini habenti sensum correptio domus et inproperium feneratoris 
<P><HR>
<P><A NAME="30"></A><B>CAPUT 30</B><P>
<FONT size=2>1</FONT>&nbsp;&nbsp;de filiis qui diligit filium suum adsiduat illi flagella ut laetetur in novissimo suo<BR><FONT size=2>2</FONT>&nbsp;&nbsp;qui docet filium suum laudabitur in illo et in medio domesticorum in illo gloriabitur<BR><FONT size=2>3</FONT>&nbsp;&nbsp;qui docet filium suum in zelum mittit inimicum et in medio amicorum gloriabitur in illo<BR><FONT size=2>4</FONT>&nbsp;&nbsp;mortuus est pater illius et quasi non est mortuus similem enim reliquit sibi post se<BR><FONT size=2>5</FONT>&nbsp;&nbsp;in vita ipsius vidit et laetatus est in illo in obitu illius non est contristatus nec confusus est coram inimicis<BR><FONT size=2>6</FONT>&nbsp;&nbsp;reliquit enim defensorem domus et amicis reddentem gratiam<BR><FONT size=2>7</FONT>&nbsp;&nbsp;pro animabus filiorum conligabit vulnera sua et super omnem vocem turbabuntur viscera eius<BR><FONT size=2>8</FONT>&nbsp;&nbsp;equus indomitus evadit durus et filius remissus evadit praeceps<BR><FONT size=2>9</FONT>&nbsp;&nbsp;lacta filium et paventem te faciet lude cum eo et contristabit te<BR><FONT size=2>10</FONT>&nbsp;&nbsp;non conrideas illi ne doleas et in novissimo obstupescent dentes tui<BR><FONT size=2>11</FONT>&nbsp;&nbsp;non des illi potestatem in iuventute et ne despicias cogitatus illius<BR><FONT size=2>12</FONT>&nbsp;&nbsp;curva cervicem eius in iuventute et tunde latera illius dum infans est ne forte induret et non credat tibi et erit tibi dolor animae<BR><FONT size=2>13</FONT>&nbsp;&nbsp;doce filium tuum et operare in illum ne in turpitudinem illius offendas<BR><FONT size=2>14</FONT>&nbsp;&nbsp;melior est pauper sanus et fortis viribus quam dives inbecillis et flagellatus malitia<BR><FONT size=2>15</FONT>&nbsp;&nbsp;salus animae in sanctitate iustitiae et melior omni auro et argento et corpus validum quam census inmensus<BR><FONT size=2>16</FONT>&nbsp;&nbsp;non est census super censum salutis corporis et non est oblectatio super cordis gaudium<BR><FONT size=2>17</FONT>&nbsp;&nbsp;melior est mors quam vita amara et requies aeterna quam languor perseverans<BR><FONT size=2>18</FONT>&nbsp;&nbsp;bona absconsa in ore cluso quasi adpositiones epularum circumpositae sepulchro<BR><FONT size=2>19</FONT>&nbsp;&nbsp;quid proderit libatio idolo nec enim manducat nec odorabitur<BR><FONT size=2>20</FONT>&nbsp;&nbsp;sic qui effugatur a Domino et portans mercedes iniquitatis<BR><FONT size=2>21</FONT>&nbsp;&nbsp;videns oculis et ingemescens sicut spado conplectens virginem et suspirans<BR><FONT size=2>22</FONT>&nbsp;&nbsp;tristitiam non des animae tuae et non adfligas temet ipsum in consilio tuo<BR><FONT size=2>23</FONT>&nbsp;&nbsp;iucunditas cordis haec est vita hominis et thesaurus sine defectione sanctitatis et exultatio viri est longevitas<BR><FONT size=2>24</FONT>&nbsp;&nbsp;miserere animae tuae placens Deo et contine et congrega cor tuum in sanctitate eius et tristitiam longe expelle a te<BR><FONT size=2>25</FONT>&nbsp;&nbsp;multos enim occidit tristitia et non est utilitas in illa<BR><FONT size=2>26</FONT>&nbsp;&nbsp;zelus et iracundia minuit dies et ante tempus senectam adducit cogitatus<BR><FONT size=2>27</FONT>&nbsp;&nbsp;splendidum cor bonum in epulis epulae enim illius diligenter fiunt 
<P><HR>
<P><A NAME="31"></A><B>CAPUT 31</B><P>
<FONT size=2>1</FONT>&nbsp;&nbsp;vigilia honestatis tabefacit carnes et cogitatus illius auferet somnum<BR><FONT size=2>2</FONT>&nbsp;&nbsp;cogitatus praesentiae avertit sensum et infirmitas gravis sobriam facit animam<BR><FONT size=2>3</FONT>&nbsp;&nbsp;laboravit dives in congregatione substantiae et in requie sua replebitur bonorum suorum<BR><FONT size=2>4</FONT>&nbsp;&nbsp;laboravit pauper in diminutione victus et in fine inops fit<BR><FONT size=2>5</FONT>&nbsp;&nbsp;qui aurum diligit non iustificabitur et qui insequitur consumptionem replebitur ex ea<BR><FONT size=2>6</FONT>&nbsp;&nbsp;multi dati sunt in auri casus et facta est in facie ipsius perditio illorum<BR><FONT size=2>7</FONT>&nbsp;&nbsp;lignum offensionis est aurum sacrificantium vae illis qui sectantur illud et omnis inprudens deperiet in illo<BR><FONT size=2>8</FONT>&nbsp;&nbsp;beatus dives qui inventus est sine macula et qui post aurum non abiit nec speravit in pecunia et thesauris<BR><FONT size=2>9</FONT>&nbsp;&nbsp;quis est hic et laudabimus eum fecit enim mirabilia in vita sua<BR><FONT size=2>10</FONT>&nbsp;&nbsp;quis probatus est in illo et perfectus est et erit illi in gloria aeterna qui potuit transgredi et non est transgressus et facere mala et non fecit<BR><FONT size=2>11</FONT>&nbsp;&nbsp;ideo stabilita sunt bona illius in Deo et elemosynas illius enarrabit ecclesia sanctorum<BR><FONT size=2>12</FONT>&nbsp;&nbsp;de continentia supra mensam magnam sedisti non aperias super illam faucem tuam prior<BR><FONT size=2>13</FONT>&nbsp;&nbsp;non dicas simulata sunt quae super illa sunt<BR><FONT size=2>14</FONT>&nbsp;&nbsp;memento quoniam malum oculus nequa<BR><FONT size=2>15</FONT>&nbsp;&nbsp;nequius oculo quid creatum est ideo ab omni facie sua lacrimabitur cum viderit<BR><FONT size=2>16</FONT>&nbsp;&nbsp;ne extendas manum tuam prior et invidia contaminatus obrubescas<BR><FONT size=2>17</FONT>&nbsp;&nbsp;nec conprimaris in convivio<BR><FONT size=2>18</FONT>&nbsp;&nbsp;intellege proximi tui ex te ipso<BR><FONT size=2>19</FONT>&nbsp;&nbsp;utere quasi homo frugi quae tibi adponuntur et non cum manducas multum odio habearis<BR><FONT size=2>20</FONT>&nbsp;&nbsp;cessa prior causa disciplinae et noli nimius esse ne forte offendas<BR><FONT size=2>21</FONT>&nbsp;&nbsp;et si in medio multorum sedisti prior illis non extendas manum tuam nec prior poscas bibere<BR><FONT size=2>22</FONT>&nbsp;&nbsp;quam sufficiens est homini erudito vinum exiguum et in dormiendo non laborabis ab illo et non senties dolorem<BR><FONT size=2>23</FONT>&nbsp;&nbsp;vigilia et cholera et tortura viro infrunito<BR><FONT size=2>24</FONT>&nbsp;&nbsp;somnus sanitatis in homine parco dormiet usque in mane et anima illius cum ipso delectabitur<BR><FONT size=2>25</FONT>&nbsp;&nbsp;et si coactus fueris in edendo multum surge e medio et vome et refrigerabit te et non adduces corpori tuo infirmitates<BR><FONT size=2>26</FONT>&nbsp;&nbsp;audi me fili et ne spernas me et in novissimo invenies mea verba<BR><FONT size=2>27</FONT>&nbsp;&nbsp;in omnibus operibus tuis esto velox et omnis infirmitas non occurret tibi<BR><FONT size=2>28</FONT>&nbsp;&nbsp;splendidum in panibus benedicent labia multorum et testimonium veritatis illius fidele<BR><FONT size=2>29</FONT>&nbsp;&nbsp;in nequissimo pane murmurabit civitas et testimonium nequitiae illius verum est<BR><FONT size=2>30</FONT>&nbsp;&nbsp;diligentes in vino noli provocare multos enim exterminavit vinum<BR><FONT size=2>31</FONT>&nbsp;&nbsp;ignis probat ferrum durum sic vinum corda superborum arguet in ebrietate potatum<BR><FONT size=2>32</FONT>&nbsp;&nbsp;aequavit in vita vinum hominibus si bibas illud moderate eris sobrius<BR><FONT size=2>33</FONT>&nbsp;&nbsp;quae est vita quae minuitur vino<BR><FONT size=2>34</FONT>&nbsp;&nbsp;quid defraudat vitam mors<BR><FONT size=2>35</FONT>&nbsp;&nbsp;vinum in iucunditate creatum est non in ebrietate ab initio<BR><FONT size=2>36</FONT>&nbsp;&nbsp;exultatio animae et cordis vinum moderate potatum<BR><FONT size=2>37</FONT>&nbsp;&nbsp;sanitas est et corpori et animae<BR><FONT size=2>38</FONT>&nbsp;&nbsp;vinum multum potatum inritationem et iram et ruinas multas facit<BR><FONT size=2>39</FONT>&nbsp;&nbsp;amaritudo animae vinum multum potatum<BR><FONT size=2>40</FONT>&nbsp;&nbsp;ebrietatis animositas inprudentis offensio minorans virtutem et faciens vulnera<BR><FONT size=2>41</FONT>&nbsp;&nbsp;in convivio vini non arguas proximum et non despicias eum in iucunditate illius<BR><FONT size=2>42</FONT>&nbsp;&nbsp;verba inproperii non dicas illi et non premas illum in repetendo 
<P><HR>
<P><A NAME="32"></A><B>CAPUT 32</B><P>
<FONT size=2>1</FONT>&nbsp;&nbsp;rectorem te posuerunt noli extolli esto in illis quasi unus ex ipsis<BR><FONT size=2>2</FONT>&nbsp;&nbsp;curam illorum habe et sic conside et omni cura tua explicita recumbe<BR><FONT size=2>3</FONT>&nbsp;&nbsp;ut laeteris propter illos et ornamentum gratiae accipias coronam et dignationem consequaris conrogationis<BR><FONT size=2>4</FONT>&nbsp;&nbsp;loquere maior natu decet enim te<BR><FONT size=2>5</FONT>&nbsp;&nbsp;primum verbum diligenti scientiam et non inpedias musica<BR><FONT size=2>6</FONT>&nbsp;&nbsp;ubi auditus est non effundas sermonem et inportune noli extolli in sapientia tua<BR><FONT size=2>7</FONT>&nbsp;&nbsp;gemmula carbunculi in ornamento auri et conparatio musicorum in convivio vini<BR><FONT size=2>8</FONT>&nbsp;&nbsp;sicut in fabricatione auri signum est zmaragdi sic numerus musicorum in iucundo et moderato vino<BR><FONT size=2>9</FONT>&nbsp;&nbsp;audi tacens et pro reverentia accedet tibi bona gratia<BR><FONT size=2>10</FONT>&nbsp;&nbsp;adulescens loquere in tua causa vix<BR><FONT size=2>11</FONT>&nbsp;&nbsp;si bis interrogatus fueris habeat caput responsum tuum<BR><FONT size=2>12</FONT>&nbsp;&nbsp;in multis esto quasi inscius et audi tacens simul et quaerens<BR><FONT size=2>13</FONT>&nbsp;&nbsp;in medio magnatorum non praesumas et ubi sunt senes non multum loquaris<BR><FONT size=2>14</FONT>&nbsp;&nbsp;ante grandinem praeibit coruscatio et pro reverentia accedet tibi bona gratia<BR><FONT size=2>15</FONT>&nbsp;&nbsp;et hora surgendi non te trices praecurre autem prior in domum tuam et illic avocare et illic lude<BR><FONT size=2>16</FONT>&nbsp;&nbsp;et age conceptiones tuas et non in delictis et verbo superbo<BR><FONT size=2>17</FONT>&nbsp;&nbsp;et super his omnibus benedicito Dominum qui fecit te et inebriantem te ab omnibus bonis suis<BR><FONT size=2>18</FONT>&nbsp;&nbsp;qui timet Deum excipiet doctrinam eius et qui vigilaverint ad illum invenient benedictionem<BR><FONT size=2>19</FONT>&nbsp;&nbsp;qui quaerit legem replebitur ab ea et qui insidiose agit scandalizabitur in ea<BR><FONT size=2>20</FONT>&nbsp;&nbsp;qui timent Dominum invenient iudicium iustum et iustitias quasi lucem accendent<BR><FONT size=2>21</FONT>&nbsp;&nbsp;peccator homo devitabit correptionem et secundum voluntatem suam inveniet conparationem<BR><FONT size=2>22</FONT>&nbsp;&nbsp;vir consilii non disperiet intellegentia alienus et superbus non pertimescit timorem<BR><FONT size=2>23</FONT>&nbsp;&nbsp;etiam postquam fecit cum eo sine consilio et suis insectationibus arguetur<BR><FONT size=2>24</FONT>&nbsp;&nbsp;fili sine consilio nihil facias et post factum non paeniteberis<BR><FONT size=2>25</FONT>&nbsp;&nbsp;in via ruinae non eas et non offendes in lapides ne credas te viae laboriosae ne ponas animae tuae scandalum<BR><FONT size=2>26</FONT>&nbsp;&nbsp;et a filiis tuis cave et a domesticis tuis adtende<BR><FONT size=2>27</FONT>&nbsp;&nbsp;in omni opere crede ex fide animae tuae haec est enim conservatio mandatorum<BR><FONT size=2>28</FONT>&nbsp;&nbsp;qui credit Deo adtendit mandatis et qui confident in illo non minorabuntur 
<P><HR>
<P><A NAME="33"></A><B>CAPUT 33</B><P>
<FONT size=2>1</FONT>&nbsp;&nbsp;timenti Dominum non occurrent mala sed in temptatione Deus illum conservat et liberabit a malis<BR><FONT size=2>2</FONT>&nbsp;&nbsp;sapiens non odit mandata et iustitias et non inludetur quasi in procella navis<BR><FONT size=2>3</FONT>&nbsp;&nbsp;homo sensatus credit legi Dei et lex illi fidelis<BR><FONT size=2>4</FONT>&nbsp;&nbsp;qui interrogationem manifestat parabit verbum et sic deprecatus exaudietur et conservabit disciplinam et tunc respondebit<BR><FONT size=2>5</FONT>&nbsp;&nbsp;praecordia fatui quasi rota carri et quasi axis versatilis cogitatus illius<BR><FONT size=2>6</FONT>&nbsp;&nbsp;equus admissarius sicut amicus subsannator sub omni suprasedenti hinnit<BR><FONT size=2>7</FONT>&nbsp;&nbsp;quare dies diem superat et iterum lux lucem et annus annum a sole<BR><FONT size=2>8</FONT>&nbsp;&nbsp;a Domini scientia separati sunt facto sole et praeceptum custodiente<BR><FONT size=2>9</FONT>&nbsp;&nbsp;et inmutavit tempora et dies festos ipsorum et in illis dies festos celebraverunt ad horam<BR><FONT size=2>10</FONT>&nbsp;&nbsp;ex ipsis exaltavit et magnificavit Deus et ex ipsis posuit in numerum dierum et homines omnes de solo et ex terra unde creatus est Adam<BR><FONT size=2>11</FONT>&nbsp;&nbsp;in multitudine disciplinae Domini separavit eos et inmutavit vias eorum<BR><FONT size=2>12</FONT>&nbsp;&nbsp;et ex ipsis benedixit et exaltavit et ex ipsis sanctificavit et ad se adplicavit et ex ipsis maledixit et humiliavit et convertit illos a separatione ipsorum<BR><FONT size=2>13</FONT>&nbsp;&nbsp;quasi lutum figuli in manus ipsius plasmare illud et disponere<BR><FONT size=2>14</FONT>&nbsp;&nbsp;omnes viae eius secundum dispositionem eius sic homo in manu illius qui se fecit reddet illis secundum iudicium suum<BR><FONT size=2>15</FONT>&nbsp;&nbsp;contra malum bonum est et contra mortem vita sic et contra virum iustum peccator et sic intuere in omnia opera Altissimi duo duo unum contra unum<BR><FONT size=2>16</FONT>&nbsp;&nbsp;et ego novissimus vigilavi et quasi qui colligit acinos post vindemiatores<BR><FONT size=2>17</FONT>&nbsp;&nbsp;in benedictione Dei et ipse speravi et quasi qui vindemiat replevi torcular<BR><FONT size=2>18</FONT>&nbsp;&nbsp;respicite quoniam non soli mihi laboravi sed omnibus exquirentibus disciplinam<BR><FONT size=2>19</FONT>&nbsp;&nbsp;audite me magnati et omnes populi et rectores ecclesiae auribus percipite<BR><FONT size=2>20</FONT>&nbsp;&nbsp;filio et mulieri fratri et amico non des potestatem super te in vita tua non dederis alio possessionem tuam ne forte paeniteat te et depreceris pro illis<BR><FONT size=2>21</FONT>&nbsp;&nbsp;dum adhuc superes et adspiras non inmutabit te omnis caro<BR><FONT size=2>22</FONT>&nbsp;&nbsp;melius est enim ut filii tui te rogent quam te respicere in manus filiorum tuorum<BR><FONT size=2>23</FONT>&nbsp;&nbsp;in omnibus operibus tuis praecellens esto<BR><FONT size=2>24</FONT>&nbsp;&nbsp;ne dederis maculam in gloriam tuam in die consummationis dierum vitae tuae et in tempore exitus tui distribue hereditatem tuam<BR><FONT size=2>25</FONT>&nbsp;&nbsp;cibaria et virga et onus asino panis et disciplina et opus servo<BR><FONT size=2>26</FONT>&nbsp;&nbsp;operatur in disciplina et quaerit requiescere laxa manus illi et quaerit libertatem<BR><FONT size=2>27</FONT>&nbsp;&nbsp;iugum et lorum curvant collum durum et servum inclinant operationes adsiduae<BR><FONT size=2>28</FONT>&nbsp;&nbsp;servo malivolo tortura et conpedes mitte illum in operatione ne vacet<BR><FONT size=2>29</FONT>&nbsp;&nbsp;multam enim malitiam docuit otiositas<BR><FONT size=2>30</FONT>&nbsp;&nbsp;in opera constitue eum sic enim condecet illi quod si non obaudierit grava illum conpedibus et non amplifices super omnem carnem verum sine iudicio nihil facias grave<BR><FONT size=2>31</FONT>&nbsp;&nbsp;si est tibi servus sit tibi quasi anima tua quasi fratrem sic eum tracta quoniam in sanguine animae parasti eum<BR><FONT size=2>32</FONT>&nbsp;&nbsp;si laeseris illum iniuste<BR><FONT size=2>33</FONT>&nbsp;&nbsp;et extollens discesserit quem quaeres et in qua via quaeras illum nescis 
<P><HR>
<P><A NAME="34"></A><B>CAPUT 34</B><P>
<FONT size=2>1</FONT>&nbsp;&nbsp;vana spes et mendacium insensato viro et somnia extollunt inprudentes<BR><FONT size=2>2</FONT>&nbsp;&nbsp;quasi qui adprehendit umbram et persequitur ventum sic et qui adtendit ad visa mendacia<BR><FONT size=2>3</FONT>&nbsp;&nbsp;hoc secundum hoc visio somniorum ante faciem hominis similitudo hominis<BR><FONT size=2>4</FONT>&nbsp;&nbsp;ab inmundo quid mundabitur et a mendace quid verum dicetur<BR><FONT size=2>5</FONT>&nbsp;&nbsp;divinatio erroris et auguria mendacia et somnia malefacientium vanitas est<BR><FONT size=2>6</FONT>&nbsp;&nbsp;et sicut parturientis cor tuum fantasiam patitur nisi ab Altissimo fuerit emissa visitatio ne dederis in illis cor tuum<BR><FONT size=2>7</FONT>&nbsp;&nbsp;multos enim errare fecerunt somnia et exciderunt sperantes in illis<BR><FONT size=2>8</FONT>&nbsp;&nbsp;sine mendacio consummabitur verbum et sapientia in ore fidelis conplanabitur<BR><FONT size=2>9</FONT>&nbsp;&nbsp;qui non temptatus est quid scit vir in multis expertus cogitavit multa et qui multa didicit enarrabit intellectum<BR><FONT size=2>10</FONT>&nbsp;&nbsp;qui non est expertus pauca recognoscit qui autem in multis factus est multiplicabit malitiam<BR><FONT size=2>11</FONT>&nbsp;&nbsp;[]<BR><FONT size=2>12</FONT>&nbsp;&nbsp;multa vidi errando et plurimas verborum consuetudines<BR><FONT size=2>13</FONT>&nbsp;&nbsp;aliquotiens usque ad mortem periclitatus sum horum causa et liberatus sum gratia Dei<BR><FONT size=2>14</FONT>&nbsp;&nbsp;spiritus timentium Deum quaeretur et in respectu illius benedicentur<BR><FONT size=2>15</FONT>&nbsp;&nbsp;spes enim illorum in salvantem illos et oculi Dei in diligentes se<BR><FONT size=2>16</FONT>&nbsp;&nbsp;qui timet Dominum nihil trepidabit et non pavebit quoniam ipse est spes eius<BR><FONT size=2>17</FONT>&nbsp;&nbsp;timentis Dominum beata est anima eius<BR><FONT size=2>18</FONT>&nbsp;&nbsp;ad quem respicit et quis est fortitudo eius<BR><FONT size=2>19</FONT>&nbsp;&nbsp;oculi Domini super timentes eum protector potentiae firmamentum virtutis tegimen ardoris et umbraculum meridiani<BR><FONT size=2>20</FONT>&nbsp;&nbsp;et precatio offensionis et adiutorium casus exaltans animam et inluminans oculos dans sanitatem vitam et benedictionem<BR><FONT size=2>21</FONT>&nbsp;&nbsp;immolans ex iniquo oblatio est maculata et non sunt beneplacitae subsannationes iniustorum<BR><FONT size=2>22</FONT>&nbsp;&nbsp;Dominus solus sustinentibus se in via veritatis et iustitiae<BR><FONT size=2>23</FONT>&nbsp;&nbsp;dona iniquorum non probat Altissimus in oblationibus iniquorum nec in multitudine sacrificiorum eorum propitiabitur peccatis<BR><FONT size=2>24</FONT>&nbsp;&nbsp;qui offert sacrificium ex substantia pauperum quasi qui victimat filium in conspectu patris sui<BR><FONT size=2>25</FONT>&nbsp;&nbsp;panis egentium vita pauperis est qui defraudat illum homo sanguinis<BR><FONT size=2>26</FONT>&nbsp;&nbsp;qui aufert in sudore panem quasi qui occidit proximum suum<BR><FONT size=2>27</FONT>&nbsp;&nbsp;qui effundit sanguinem et qui fraudem facit mercedem mercennario<BR><FONT size=2>28</FONT>&nbsp;&nbsp;unus aedificans et unus destruens quid prodest illis nisi labor<BR><FONT size=2>29</FONT>&nbsp;&nbsp;unus orans et unus maledicens cuius vocem exaudiet Deus<BR><FONT size=2>30</FONT>&nbsp;&nbsp;qui baptizatur a mortuo et iterum tangit illum quid proficit lavatione illius<BR><FONT size=2>31</FONT>&nbsp;&nbsp;sic homo qui ieiunat in peccatis suis et iterum eadem faciens quid proficit humiliando se orationem illius quis exaudiet 
<P><HR>
<P><A NAME="35"></A><B>CAPUT 35</B><P>
<FONT size=2>1</FONT>&nbsp;&nbsp;qui conservat legem multiplicat orationem<BR><FONT size=2>2</FONT>&nbsp;&nbsp;sacrificium salutare adtendere mandatis et discedere ab omni iniquitate<BR><FONT size=2>3</FONT>&nbsp;&nbsp;et deprecatio recedere ab iniustitia<BR><FONT size=2>4</FONT>&nbsp;&nbsp;[]<BR><FONT size=2>5</FONT>&nbsp;&nbsp;[]<BR><FONT size=2>6</FONT>&nbsp;&nbsp;non apparebis ante conspectum Dei vacuus<BR><FONT size=2>7</FONT>&nbsp;&nbsp;haec enim omnia propter mandatum Domini fiunt<BR><FONT size=2>8</FONT>&nbsp;&nbsp;oblatio iusti inpinguat altare et odor suavitatis est in conspectu Altissimi<BR><FONT size=2>9</FONT>&nbsp;&nbsp;sacrificium iusti acceptum est et memoriam eius non obliviscetur Dominus<BR><FONT size=2>10</FONT>&nbsp;&nbsp;bono animo gloriam redde Deo et non minuas primitias manuum tuarum<BR><FONT size=2>11</FONT>&nbsp;&nbsp;in omni dato hilarem fac vultum tuum et in exultatione sanctifica decimas tuas<BR><FONT size=2>12</FONT>&nbsp;&nbsp;da Altissimo secundum datum eius et in bono oculo ad inventionem fac manuum tuarum<BR><FONT size=2>13</FONT>&nbsp;&nbsp;quoniam Dominus retribuens est et septies tantum reddet tibi<BR><FONT size=2>14</FONT>&nbsp;&nbsp;noli offerre munera prava non enim suscipiet illa<BR><FONT size=2>15</FONT>&nbsp;&nbsp;et noli inspicere sacrificium iniustum quoniam Dominus iudex est et non est apud illum gloria personae<BR><FONT size=2>16</FONT>&nbsp;&nbsp;non accipiet Dominus personam in pauperem et precationem laesi exaudiet<BR><FONT size=2>17</FONT>&nbsp;&nbsp;non despiciet preces pupilli nec viduam si effundat loquellam gemitus<BR><FONT size=2>18</FONT>&nbsp;&nbsp;nonne lacrima ad maxillam descendit et exclamatio<BR><FONT size=2>19</FONT>&nbsp;&nbsp;a maxilla ascendit et Dominus exauditor delectans in illis<BR><FONT size=2>20</FONT>&nbsp;&nbsp;qui adorat Deum in oblectatione suscipietur et precatio illius usque ad nubes propinquabit<BR><FONT size=2>21</FONT>&nbsp;&nbsp;oratio humiliantis se nubes penetrabit et donec propinquet non conrogabitur et non discedet donec aspiciat Altissimus<BR><FONT size=2>22</FONT>&nbsp;&nbsp;et Dominus non longinquabit sed iudicabit iustos et faciet iudicium et Fortissimus non habebit in illis patientiam ut contribulet dorsum ipsorum<BR><FONT size=2>23</FONT>&nbsp;&nbsp;et gentibus reddet vindictam donec tollat plenitudinem superborum et sceptra iniquorum contribulet<BR><FONT size=2>24</FONT>&nbsp;&nbsp;donec reddat hominibus secundum actus suos et secundum opera Adae et secundum praesumptionem illius<BR><FONT size=2>25</FONT>&nbsp;&nbsp;donec iudicet iudicium plebis suae et oblectabit iustos misericordia sua<BR><FONT size=2>26</FONT>&nbsp;&nbsp;speciosa misericordia Dei in tempore tribulationis quasi nubes pluviae in tempore siccitatis 
<P><HR>
<P><A NAME="36"></A><B>CAPUT 36</B><P>
<FONT size=2>1</FONT>&nbsp;&nbsp;miserere nostri Deus omnium et respice nos et ostende nobis lucem miserationum tuarum<BR><FONT size=2>2</FONT>&nbsp;&nbsp;et inmitte timorem tuum super gentes quae non exquisierunt te et cognoscant quia non est Deus nisi tu ut enarrent magnalia tua<BR><FONT size=2>3</FONT>&nbsp;&nbsp;adleva manum tuam super gentes alienas ut videant potentiam tuam<BR><FONT size=2>4</FONT>&nbsp;&nbsp;sicut enim in conspectu eorum sanctificatus es in nobis sic in conspectu nostro magnificaberis in illis<BR><FONT size=2>5</FONT>&nbsp;&nbsp;ut cognoscant te sicut et nos agnovimus quoniam non est Deus praeter te Domine<BR><FONT size=2>6</FONT>&nbsp;&nbsp;innova signa et inmuta mirabilia<BR><FONT size=2>7</FONT>&nbsp;&nbsp;glorifica manum et brachium dextrum<BR><FONT size=2>8</FONT>&nbsp;&nbsp;excita furorem et effunde iram<BR><FONT size=2>9</FONT>&nbsp;&nbsp;extolle adversarium et adflige inimicum<BR><FONT size=2>10</FONT>&nbsp;&nbsp;festina tempus et memento finis ut enarrent mirabilia tua<BR><FONT size=2>11</FONT>&nbsp;&nbsp;in ira flammae devoretur qui salvatur et qui pessimant plebem tuam inveniant perditionem<BR><FONT size=2>12</FONT>&nbsp;&nbsp;contere caput principum inimicorum dicentium non est alius praeter nos<BR><FONT size=2>13</FONT>&nbsp;&nbsp;congrega omnes tribus Iacob et cognoscant quia non est Deus nisi tu ut enarrent magnalia tua et hereditabis eos sicut ab initio<BR><FONT size=2>14</FONT>&nbsp;&nbsp;miserere plebi tuae super quam invocatum est nomen tuum et Israhel quem coaequasti primogenito tuo<BR><FONT size=2>15</FONT>&nbsp;&nbsp;miserere civitati sanctificationis tuae Hierusalem civitati requiei tuae<BR><FONT size=2>16</FONT>&nbsp;&nbsp;reple Sion inenarrabilibus verbis tuis et gloria tua populum tuum<BR><FONT size=2>17</FONT>&nbsp;&nbsp;da testimonium quia ab initio creaturae tuae sunt et suscita precationes quas locuti sunt in nomine tuo prophetae priores<BR><FONT size=2>18</FONT>&nbsp;&nbsp;da mercedem sustinentibus te ut prophetae tui fideles inveniantur et exaudi orationes servorum tuorum<BR><FONT size=2>19</FONT>&nbsp;&nbsp;secundum benedictionem Aaron de populo tuo et dirige nos in via iustitiae et sciant omnes qui inhabitant terram quia tu es Deus conspector saeculorum<BR><FONT size=2>20</FONT>&nbsp;&nbsp;omnem escam manducabit venter et est cibus cibo melior<BR><FONT size=2>21</FONT>&nbsp;&nbsp;fauces contingit cibum ferae et cor sensatum verba mendacia<BR><FONT size=2>22</FONT>&nbsp;&nbsp;cor pravum dabit tristitiam et homo peritus resistet illi<BR><FONT size=2>23</FONT>&nbsp;&nbsp;omnem masculum excipiet mulier et est filia melior filiae<BR><FONT size=2>24</FONT>&nbsp;&nbsp;species mulieris exhilarat faciem viri sui et super omnem concupiscentiam hominis superducit desiderium<BR><FONT size=2>25</FONT>&nbsp;&nbsp;si est lingua curationis et mitigationis misericordiae non est vir illius contra filios hominum<BR><FONT size=2>26</FONT>&nbsp;&nbsp;qui possidet mulierem inchoat possessionem adiutorium contra illum est et columna ut requies<BR><FONT size=2>27</FONT>&nbsp;&nbsp;ubi non est sepis diripietur possessio et ubi non est mulier gemescit egens<BR><FONT size=2>28</FONT>&nbsp;&nbsp;cui credit qui non habet nidum et deflectens ubicumque obscuraverit quasi succinctus latro exiliens de civitate in civitatem 
<P><HR>
<P><A NAME="37"></A><B>CAPUT 37</B><P>
<FONT size=2>1</FONT>&nbsp;&nbsp;omnis amicus dicet et ego amicitiam copulavi sed est amicus solo nomine amicus nonne tristitia inest usque ad mortem<BR><FONT size=2>2</FONT>&nbsp;&nbsp;sodalis autem et amicus ad inimicitiam convertentur<BR><FONT size=2>3</FONT>&nbsp;&nbsp;o praesumptio nequissima unde creata es cooperire aridam malitiam et dolositatem illius<BR><FONT size=2>4</FONT>&nbsp;&nbsp;sodalis amico coniucundatur in oblectatione et in tempore tribulationis adversarius erit<BR><FONT size=2>5</FONT>&nbsp;&nbsp;sodalis amico condolet causa ventris et contra hostem accipiet scutum<BR><FONT size=2>6</FONT>&nbsp;&nbsp;non obliviscaris amici tui in animo tuo et non inmemor sis illius in operibus tuis<BR><FONT size=2>7</FONT>&nbsp;&nbsp;noli consiliari cum socero tuo et a zelantibus te absconde consilium<BR><FONT size=2>8</FONT>&nbsp;&nbsp;omnis consiliarius prodit consilium sed est consiliarius in semet ipso<BR><FONT size=2>9</FONT>&nbsp;&nbsp;a consiliario serva animam tuam prius scito quae sit illius necessitas et ipse enim animo suo cogitabit<BR><FONT size=2>10</FONT>&nbsp;&nbsp;ne forte mittat sudem in terram et dicat tibi<BR><FONT size=2>11</FONT>&nbsp;&nbsp;bona est via tua et stet e contrario videre quid tibi eveniat<BR><FONT size=2>12</FONT>&nbsp;&nbsp;cum viro inreligioso tracta de sanctitate et cum iniusto de iustitia et cum muliere de ea quae aemulatur cum timido de bello cum negotiatore de traiecticio cum emptore de venditione cum viro livido de gratiis agendis<BR><FONT size=2>13</FONT>&nbsp;&nbsp;cum impio de pietate cum inhonesto de honestate cum operario agri de omni opere<BR><FONT size=2>14</FONT>&nbsp;&nbsp;cum operario annuali de consummatione anni cum servo pigro de multa operatione non adtendas his in omni consilio<BR><FONT size=2>15</FONT>&nbsp;&nbsp;cum viro sancto adsiduus esto quemcumque cognoveris observantem timorem Dei<BR><FONT size=2>16</FONT>&nbsp;&nbsp;cuius anima est secundum animam tuam quicumque titubaverit in tenebris non condolebit tibi<BR><FONT size=2>17</FONT>&nbsp;&nbsp;et cor boni consilii statue non est enim tibi aliud pluris illo<BR><FONT size=2>18</FONT>&nbsp;&nbsp;anima viri sancti enuntiat aliquando vera quam septem circumspectores sedentes ad speculandum<BR><FONT size=2>19</FONT>&nbsp;&nbsp;et in his omnibus deprecare Altissimum ut dirigat in veritate viam tuam<BR><FONT size=2>20</FONT>&nbsp;&nbsp;ante omnem operam verbum verax praecedat te et ante omnem actum consilium stabile<BR><FONT size=2>21</FONT>&nbsp;&nbsp;verbum nequa inmutabit cor quattuor partes oriuntur bonum et malum vita et mors et dominatrix illorum est adsidua lingua<BR><FONT size=2>22</FONT>&nbsp;&nbsp;vir peritus multos erudivit et animae suae suavis est<BR><FONT size=2>23</FONT>&nbsp;&nbsp;qui sofistice loquitur odibilis est omni re defraudabitur<BR><FONT size=2>24</FONT>&nbsp;&nbsp;non est enim data illi a Domino gratia omni enim sapientia defraudatus est<BR><FONT size=2>25</FONT>&nbsp;&nbsp;est sapiens animae suae sapiens et fructus sensus illius laudabilis<BR><FONT size=2>26</FONT>&nbsp;&nbsp;vir sapiens plebem suam erudit et fructus sensus eius fideles sunt<BR><FONT size=2>27</FONT>&nbsp;&nbsp;vir sapiens implebitur benedictione et videntes illum laudabunt<BR><FONT size=2>28</FONT>&nbsp;&nbsp;vita viri in numero dierum dies autem Israhel innumerabiles sunt<BR><FONT size=2>29</FONT>&nbsp;&nbsp;sapiens in populo hereditabit honorem et nomen illius erit vivens in aeternum<BR><FONT size=2>30</FONT>&nbsp;&nbsp;fili in vita tua tempta animam tuam et si fuerit nequam non des illi potestatem<BR><FONT size=2>31</FONT>&nbsp;&nbsp;non enim omnia omnibus expediunt et non omni animae omne genus placet<BR><FONT size=2>32</FONT>&nbsp;&nbsp;noli avidus esse in omni epulatione et non te effundas super omnem escam<BR><FONT size=2>33</FONT>&nbsp;&nbsp;in multis enim escis erit infirmitas et aplestia adpropinquabit usque ad cholera<BR><FONT size=2>34</FONT>&nbsp;&nbsp;propter aplestiam multi obierunt qui autem abstinens est adiciet vitam 
<P><HR>
<P><A NAME="38"></A><B>CAPUT 38</B><P>
<FONT size=2>1</FONT>&nbsp;&nbsp;honora medicum propter necessitatem etenim illum creavit Altissimus<BR><FONT size=2>2</FONT>&nbsp;&nbsp;a Deo est omnis medella et a rege accipiet dationem<BR><FONT size=2>3</FONT>&nbsp;&nbsp;disciplina medici exaltabit caput illius et in conspectu magnatorum conlaudabitur<BR><FONT size=2>4</FONT>&nbsp;&nbsp;Altissimus creavit de terra medicinam et vir prudens non abhorrebit illi<BR><FONT size=2>5</FONT>&nbsp;&nbsp;nonne a ligno indulcata est amara aqua<BR><FONT size=2>6</FONT>&nbsp;&nbsp;ad agnitionem hominum virtutis illorum et dedit homini scientiam Altissimus honorari in mirabilibus suis<BR><FONT size=2>7</FONT>&nbsp;&nbsp;in his curans mitigavit dolorem et unguentarius facit pigmentum suavitatis et unctiones conficiet suavitatis et non consummabuntur opera eius<BR><FONT size=2>8</FONT>&nbsp;&nbsp;pax enim Dei super faciem terrae<BR><FONT size=2>9</FONT>&nbsp;&nbsp;fili in tua infirmitate non despicias sed ora ad Dominum et ipse curabit te<BR><FONT size=2>10</FONT>&nbsp;&nbsp;averte a delicto et dirige manus et ab omni delicto munda cor tuum<BR><FONT size=2>11</FONT>&nbsp;&nbsp;da suavitatem et memoriam similaginis et inpingua oblationem et da locum medico<BR><FONT size=2>12</FONT>&nbsp;&nbsp;etenim illum Dominus creavit et non discedat a te quoniam opera eius sunt necessaria<BR><FONT size=2>13</FONT>&nbsp;&nbsp;est enim tempus quando in manus eorum incurras<BR><FONT size=2>14</FONT>&nbsp;&nbsp;ipsi vero Dominum deprecabuntur ut dirigat requiem eorum et sanitatem propter conversationem illorum<BR><FONT size=2>15</FONT>&nbsp;&nbsp;qui delinquit in conspectu eius qui fecit eum incidat in manus medici<BR><FONT size=2>16</FONT>&nbsp;&nbsp;fili in mortuum produc lacrimas et quasi dira passus incipe plorare et secundum iudicium contine corpus illius et non despicias sepulturam illius<BR><FONT size=2>17</FONT>&nbsp;&nbsp;propter delaturam amare fer luctum illius uno die et consolare propter tristitiam<BR><FONT size=2>18</FONT>&nbsp;&nbsp;[]<BR><FONT size=2>19</FONT>&nbsp;&nbsp;a tristitia enim festinat mors et cooperiet virtutem et tristitia cordis flectet cervicem<BR><FONT size=2>20</FONT>&nbsp;&nbsp;in abductione permanet tristitia et substantia inopis secundum cor eius<BR><FONT size=2>21</FONT>&nbsp;&nbsp;non dederis in tristitia cor tuum sed repelle eam a te et memento novissimorum<BR><FONT size=2>22</FONT>&nbsp;&nbsp;noli oblivisci neque enim est conversio et huic nihil proderis et te ipsum pessimabis<BR><FONT size=2>23</FONT>&nbsp;&nbsp;memor esto iudicii mei sic enim erit et tuum mihi heri et tibi hodie<BR><FONT size=2>24</FONT>&nbsp;&nbsp;in requie mortui requiescere fac memoriam eius et consolare illum in exitu spiritus sui<BR><FONT size=2>25</FONT>&nbsp;&nbsp;sapientiam scribe in tempore vacuitatis et qui minoratur actu sapientiam percipiet qua sapientia replebitur<BR><FONT size=2>26</FONT>&nbsp;&nbsp;qui tenet aratrum et non gloriatur in iaculo stimulo boves agit et conversatur in operibus eorum et narratio eius in filiis taurorum<BR><FONT size=2>27</FONT>&nbsp;&nbsp;cor suum dabit ad versandos sulcos et vigilia eius in sagina vaccarum<BR><FONT size=2>28</FONT>&nbsp;&nbsp;sic omnis faber et architectus qui noctem tamquam diem transigit qui sculpit signacula sculptilia et adsiduitas eius variat picturam cor suum dabit in similitudinem picturae et vigilia sua perficit opus<BR><FONT size=2>29</FONT>&nbsp;&nbsp;sic faber ferrarius sedens iuxta incudem et considerans opus ferri vapor ignis uret carnes eius et in calore fornacis concertatur<BR><FONT size=2>30</FONT>&nbsp;&nbsp;vox mallei innovabit aurem eius et contra similitudinem vasi oculi eius<BR><FONT size=2>31</FONT>&nbsp;&nbsp;cor suum dabit in consummationem operum et vigilia sua ornabit in consummatione<BR><FONT size=2>32</FONT>&nbsp;&nbsp;sic figulus sedens ad opus suum convertens pedibus suis rotam qui in sollicitudine positus est semper propter opus suum et innumera est omnis operatio eius<BR><FONT size=2>33</FONT>&nbsp;&nbsp;in brachio suo formabit lutum et ante pedes suos curvabit virtutem suam<BR><FONT size=2>34</FONT>&nbsp;&nbsp;cor suum dabit ut consummet linitionem et vigilia sua mundabit fornacem<BR><FONT size=2>35</FONT>&nbsp;&nbsp;omnes hi in manibus suis speraverunt et unusquisque in arte sua sapiens est<BR><FONT size=2>36</FONT>&nbsp;&nbsp;sine his omnibus non aedificatur civitas<BR><FONT size=2>37</FONT>&nbsp;&nbsp;et non inhabitabunt nec inambulabunt et in ecclesiam non transilient<BR><FONT size=2>38</FONT>&nbsp;&nbsp;super sellam iudicis non sedebunt et testamentum iudicii non intellegent neque palam facient disciplinam et iudicium et in parabolis non invenientur<BR><FONT size=2>39</FONT>&nbsp;&nbsp;sed creaturam aevi confirmabunt et deprecatio illorum in operatione artis adcommodantes animam suam et conquirentes in lege Altissimi 
<P><HR>
<P><A NAME="39"></A><B>CAPUT 39</B><P>
<FONT size=2>1</FONT>&nbsp;&nbsp;sapientiam omnium antiquorum exquiret et in prophetiis vacabit<BR><FONT size=2>2</FONT>&nbsp;&nbsp;narrationem virorum nominatorum conservabit et in versutias parabolarum simul introibit<BR><FONT size=2>3</FONT>&nbsp;&nbsp;occulta proverbiorum exquiret et in absconditis parabolarum conversabitur<BR><FONT size=2>4</FONT>&nbsp;&nbsp;in medio magnatorum ministrabit et in conspectu praesidis apparebit<BR><FONT size=2>5</FONT>&nbsp;&nbsp;in terram alienarum gentium pertransiet bona enim et mala in hominibus temptavit<BR><FONT size=2>6</FONT>&nbsp;&nbsp;cor suum tradet ad vigilandum diluculo ad Dominum qui fecit illum et in conspectu Altissimi deprecabitur<BR><FONT size=2>7</FONT>&nbsp;&nbsp;aperiet os suum in oratione et pro delictis suis deprecabitur<BR><FONT size=2>8</FONT>&nbsp;&nbsp;si enim Dominus magnus voluerit spiritu intellegentiae replebit illum<BR><FONT size=2>9</FONT>&nbsp;&nbsp;et ipse tamquam imbres mittet eloquia sapientiae suae et in oratione confitebitur Domino<BR><FONT size=2>10</FONT>&nbsp;&nbsp;ipse diriget consilium eius et disciplinam et in absconditis suis consiliabitur<BR><FONT size=2>11</FONT>&nbsp;&nbsp;ipse palam faciet disciplinam doctrinae suae et in lege testamenti Domini gloriabitur<BR><FONT size=2>12</FONT>&nbsp;&nbsp;conlaudabunt multi sapientiam eius et usque in saeculum non delebitur<BR><FONT size=2>13</FONT>&nbsp;&nbsp;non recedet memoria eius et nomen eius requiretur a generatione in generationem<BR><FONT size=2>14</FONT>&nbsp;&nbsp;sapientiam eius enarrabunt gentes et laudem eius nuntiabit ecclesia<BR><FONT size=2>15</FONT>&nbsp;&nbsp;si inmanserit nomen derelinquet mille et si requieverit proderit illi<BR><FONT size=2>16</FONT>&nbsp;&nbsp;adhuc consiliabor ut enarrem ut furore enim repletus sum<BR><FONT size=2>17</FONT>&nbsp;&nbsp;in voce dicit obaudite me divini fructus et quasi rosa plantata super rivum aquarum fructificate<BR><FONT size=2>18</FONT>&nbsp;&nbsp;quasi libanus odorem suavitatis habete<BR><FONT size=2>19</FONT>&nbsp;&nbsp;florete flores quasi lilium date odorem et frondete in gratiam et conlaudate canticum et benedicite Dominum in operibus suis<BR><FONT size=2>20</FONT>&nbsp;&nbsp;date nomini eius magnificentiam et confitemini illi in voce labiorum vestrorum in canticis labiorum et cinyris et sic dicetis in confessione<BR><FONT size=2>21</FONT>&nbsp;&nbsp;opera Domini universa bona valde<BR><FONT size=2>22</FONT>&nbsp;&nbsp;in verbo eius stetit aqua sicut congeries et in sermone oris eius sicut exceptoria aquarum<BR><FONT size=2>23</FONT>&nbsp;&nbsp;quoniam in praecepto ipsius placor fit et non est minoratio in salute illius<BR><FONT size=2>24</FONT>&nbsp;&nbsp;opera omnis carnis coram illo et non est quicquam absconditum ab oculis eius<BR><FONT size=2>25</FONT>&nbsp;&nbsp;a saeculo usque in saeculum respicit et nihil est mirabile in conspectu eius<BR><FONT size=2>26</FONT>&nbsp;&nbsp;non est dicere quid est hoc aut quid est illud omnia enim in tempore suo quaerentur<BR><FONT size=2>27</FONT>&nbsp;&nbsp;benedictio illius quasi fluvius inundavit<BR><FONT size=2>28</FONT>&nbsp;&nbsp;et quomodo cataclysmus aridam inebriavit sic ira ipsius gentes quae non exquisierunt eum hereditabit<BR><FONT size=2>29</FONT>&nbsp;&nbsp;quomodo convertit aquas et siccata est terra et viae illius viis illorum directae sunt sic peccatoribus offensiones in ira eius<BR><FONT size=2>30</FONT>&nbsp;&nbsp;bona bonis creata sunt ab initio sic nequissimis bona et mala<BR><FONT size=2>31</FONT>&nbsp;&nbsp;initium necessariae rei vitae hominum aqua ignis et ferrum lac et panis similagineus et mel et botrus uvae et oleum et vestimentum<BR><FONT size=2>32</FONT>&nbsp;&nbsp;haec omnia sanctis in bona sic et impiis et peccatoribus in mala convertentur<BR><FONT size=2>33</FONT>&nbsp;&nbsp;sunt spiritus qui ad vindictam creati sunt et in furore suo confirmaverunt tormenta sua<BR><FONT size=2>34</FONT>&nbsp;&nbsp;in tempore consummationis effundent virtutem et furorem eius qui fecit illos confundent<BR><FONT size=2>35</FONT>&nbsp;&nbsp;ignis grando famis et mors omnia haec ad vindictam creata sunt<BR><FONT size=2>36</FONT>&nbsp;&nbsp;bestiarum dentes et scorpii et serpentes et romphea vindicans in exterminium impios<BR><FONT size=2>37</FONT>&nbsp;&nbsp;in mandatis eius epulabuntur et super terram in necessitatem praeparabuntur et in temporibus suis non praeterient verbum<BR><FONT size=2>38</FONT>&nbsp;&nbsp;propterea ab initio confirmatus et consiliatus sum et cogitavi et in scripta dimisi<BR><FONT size=2>39</FONT>&nbsp;&nbsp;omnia opera Domini bona et omne opus hora sua subministrabit<BR><FONT size=2>40</FONT>&nbsp;&nbsp;non est dicere hoc illo nequius est omnia enim in tempore suo conprobabuntur<BR><FONT size=2>41</FONT>&nbsp;&nbsp;et nunc in omni corde et ore conlaudate et benedicite nomen Domini 
<P><HR>
<P><A NAME="40"></A><B>CAPUT 40</B><P>
<FONT size=2>1</FONT>&nbsp;&nbsp;occupatio magna creata est omnibus hominibus et iugum grave super filios Adam a die exitus de ventre matris eorum usque in diem sepulturae in matrem omnium<BR><FONT size=2>2</FONT>&nbsp;&nbsp;cogitationes eorum et timores cordis adinventio expectationis et dies finitionis<BR><FONT size=2>3</FONT>&nbsp;&nbsp;residentes super sedem gloriosam usque ad humiliatum in terra et cinere<BR><FONT size=2>4</FONT>&nbsp;&nbsp;ab eo qui utitur hyacintho et portat coronam usque ad eum qui operitur lino crudo furor zelus tumultus fluctuatio et timor mortis iracundia perseverans et contentio<BR><FONT size=2>5</FONT>&nbsp;&nbsp;et in tempore refectionis in cubile somnus noctis inmutat scientiam eius<BR><FONT size=2>6</FONT>&nbsp;&nbsp;modicum tamquam nihil in requie et ab eo in somnis quasi in die respectus<BR><FONT size=2>7</FONT>&nbsp;&nbsp;conturbatus est in visu cordis sui tamquam qui evaserit in die belli in tempore salutis suae exsurrexit et admirans ad nullum timorem<BR><FONT size=2>8</FONT>&nbsp;&nbsp;cum omni carne ab homine usque ad pecus et super peccatores septuplum<BR><FONT size=2>9</FONT>&nbsp;&nbsp;ad haec mors sanguis contentio et romphea oppressiones famis et contritio et flagella<BR><FONT size=2>10</FONT>&nbsp;&nbsp;super iniquos creata sunt haec omnia et propter illos factus est cataclysmus<BR><FONT size=2>11</FONT>&nbsp;&nbsp;omnia quae de terra sunt in terram convertentur et aquae omnes in mare convertentur<BR><FONT size=2>12</FONT>&nbsp;&nbsp;omne munus et iniquitas delebitur et fides in saeculum stabit<BR><FONT size=2>13</FONT>&nbsp;&nbsp;substantiae iniustorum sicut fluvius siccabuntur et sicut tonitruum magnum in pluvia manebunt<BR><FONT size=2>14</FONT>&nbsp;&nbsp;in aperiendo manus suas laetabitur sic praevaricatores in consummatione tabescent<BR><FONT size=2>15</FONT>&nbsp;&nbsp;nepotes impiorum non multiplicabunt ramos et radices inmundae super cacumen petrae sonant<BR><FONT size=2>16</FONT>&nbsp;&nbsp;viriditas super omnem aquam et ad oram fluminis ante omnem faenum evelletur<BR><FONT size=2>17</FONT>&nbsp;&nbsp;gratia sicut paradisus in benedictionibus et misericordia in saeculo permanet<BR><FONT size=2>18</FONT>&nbsp;&nbsp;vita sibi sufficientis operarii condulcabitur et in ea invenies thesaurum<BR><FONT size=2>19</FONT>&nbsp;&nbsp;fili aedificatio civitatis confirmabit nomen et super haec mulier inmaculata conputatur<BR><FONT size=2>20</FONT>&nbsp;&nbsp;vinum et musica laetificant cor et super utraque dilectio sapientiae<BR><FONT size=2>21</FONT>&nbsp;&nbsp;tibiae et psalterium suavem faciunt melodiam et super utraque lingua suavis<BR><FONT size=2>22</FONT>&nbsp;&nbsp;gratiam et speciem desiderabit oculus tuus et super hoc viride sationis<BR><FONT size=2>23</FONT>&nbsp;&nbsp;amicus et sodalis in tempore convenientes et super utrosque mulier cum viro<BR><FONT size=2>24</FONT>&nbsp;&nbsp;fratres in adiutorium in tempore tribulationis et super eos misericordia liberabit<BR><FONT size=2>25</FONT>&nbsp;&nbsp;aurum et argentum constituet pedem et super utrumque consilium beneplacitum<BR><FONT size=2>26</FONT>&nbsp;&nbsp;facultates et virtutes exaltant cor et super haec timor Domini<BR><FONT size=2>27</FONT>&nbsp;&nbsp;non est in timore Domini minoratio et non est in eo inquirere adiutorium<BR><FONT size=2>28</FONT>&nbsp;&nbsp;timor Domini sicut paradisus benedictionis et super omnem gloriam operuerunt illum<BR><FONT size=2>29</FONT>&nbsp;&nbsp;fili in tempore vitae tuae ne indigeas melius est enim mori quam indigere<BR><FONT size=2>30</FONT>&nbsp;&nbsp;vir respiciens in mensam alienam non est vita eius in cogitatione victus alit enim animam suam cibis alienis<BR><FONT size=2>31</FONT>&nbsp;&nbsp;vir autem disciplinatus et eruditus custodiet se<BR><FONT size=2>32</FONT>&nbsp;&nbsp;in ore inprudentis condulcabitur inopia et in ventre eius ignis ardebit 
<P><HR>
<P><A NAME="41"></A><B>CAPUT 41</B><P>
<FONT size=2>1</FONT>&nbsp;&nbsp;o mors quam amara est memoria tua homini pacem habenti in substantiis suis<BR><FONT size=2>2</FONT>&nbsp;&nbsp;viro quieto et cuius viae directae sunt in omnibus et adhuc valenti accipere cibum<BR><FONT size=2>3</FONT>&nbsp;&nbsp;o mors bonum est iudicium tuum homini indigenti et qui minoratur viribus<BR><FONT size=2>4</FONT>&nbsp;&nbsp;defecto aetate et cui de omnibus cura est et incredibili qui perdit sapientiam<BR><FONT size=2>5</FONT>&nbsp;&nbsp;noli metuere iudicium mortis memento quae ante te fuerunt et quae superventura sunt tibi hoc iudicium a Domino omni carni<BR><FONT size=2>6</FONT>&nbsp;&nbsp;et quid superveniet in beneplacita Altissimi sive decem sive centum sive mille anni<BR><FONT size=2>7</FONT>&nbsp;&nbsp;non est enim in inferno accusatio vitae<BR><FONT size=2>8</FONT>&nbsp;&nbsp;filii abominationum fiunt filii peccatorum et qui conversantur secus domos impiorum<BR><FONT size=2>9</FONT>&nbsp;&nbsp;filiorum peccatorum periet hereditas et cum semine illorum adsiduitas obprobrii<BR><FONT size=2>10</FONT>&nbsp;&nbsp;de patre impio queruntur filii quoniam propter illum sunt in obprobrio<BR><FONT size=2>11</FONT>&nbsp;&nbsp;vae vobis viri impii qui dereliquistis legem Domini altissimi<BR><FONT size=2>12</FONT>&nbsp;&nbsp;et si nati fueritis in maledictione nascemini et si mortui fueritis in maledictione erit pars vestra<BR><FONT size=2>13</FONT>&nbsp;&nbsp;omnia quae de terra sunt in terram convertentur sic impii a maledicto in perditionem<BR><FONT size=2>14</FONT>&nbsp;&nbsp;luctus hominum in corpore ipsorum nomen autem impiorum delebitur<BR><FONT size=2>15</FONT>&nbsp;&nbsp;curam habe de bono nomine hoc enim magis permanebit tibi quam mille thesauri magni pretiosi<BR><FONT size=2>16</FONT>&nbsp;&nbsp;bonae vitae numerus dierum bonum autem nomen permanebit in aevo<BR><FONT size=2>17</FONT>&nbsp;&nbsp;disciplinam in pace conservate filii sapientia enim abscondita et thesaurus occultus quae utilitas in utrisque<BR><FONT size=2>18</FONT>&nbsp;&nbsp;melior est homo qui abscondit stultitiam suam quam homo qui abscondit sapientiam suam<BR><FONT size=2>19</FONT>&nbsp;&nbsp;verumtamen reveremini in his quae procedunt de ore meo<BR><FONT size=2>20</FONT>&nbsp;&nbsp;non est enim bonum omnem inreverentiam observare et non omnia omnibus beneplacent in fide<BR><FONT size=2>21</FONT>&nbsp;&nbsp;erubescite matrem et patrem de fornicatione et a praesidente et potente de mendacio<BR><FONT size=2>22</FONT>&nbsp;&nbsp;a principe et iudice de delicto a synagoga et plebe de iniquitate<BR><FONT size=2>23</FONT>&nbsp;&nbsp;a socio et amico de iniustitia de loco in quo habitas<BR><FONT size=2>24</FONT>&nbsp;&nbsp;de furto de veritate Dei et testamento de discubitu in panibus et ab offuscatione dati et accepti<BR><FONT size=2>25</FONT>&nbsp;&nbsp;a salutantibus de silentio a respectu mulieris fornicariae et ab aversione vultus cognati<BR><FONT size=2>26</FONT>&nbsp;&nbsp;ne avertas faciem a proximo tuo ab auferendo partem et non restituendo<BR><FONT size=2>27</FONT>&nbsp;&nbsp;ne respicias mulierem alieni viri et ne scruteris ancillam eius neque steteris ad lectum eius<BR><FONT size=2>28</FONT>&nbsp;&nbsp;ab amicis de sermonibus inproperii et cum dederis ne inproperes 
<P><HR>
<P><A NAME="42"></A><B>CAPUT 42</B><P>
<FONT size=2>1</FONT>&nbsp;&nbsp;non duplices sermonem auditus de revelatione sermonis absconditi et eris vere sine confusione et invenies gratiam in conspectu omnium hominum ne pro his omnibus confundaris et ne accipias personam ut delinquas<BR><FONT size=2>2</FONT>&nbsp;&nbsp;de lege Altissimi et testamento et de iudicio iustificare impium<BR><FONT size=2>3</FONT>&nbsp;&nbsp;de verbo sociorum et viatorum et de datione hereditatis amicorum<BR><FONT size=2>4</FONT>&nbsp;&nbsp;de aequalitate staterae et ponderum et de adquisitione multorum et paucorum<BR><FONT size=2>5</FONT>&nbsp;&nbsp;de correptione emptionis et negotiatorum et de multa disciplina filiorum servo pessimo latus sanguinare<BR><FONT size=2>6</FONT>&nbsp;&nbsp;super mulierem nequam bonum est signum<BR><FONT size=2>7</FONT>&nbsp;&nbsp;ubi manus multae sunt clude et quodcumque trades numera et adpende datum vero et acceptum omne describe<BR><FONT size=2>8</FONT>&nbsp;&nbsp;de disciplina insensati et fatui et de senioribus qui iudicantur ab adulescentibus et eris eruditus in omnibus et probabilis in conspectu omnium virorum<BR><FONT size=2>9</FONT>&nbsp;&nbsp;filia patri abscondita est vigilia et sollicitudo eius auferet somnum ne forte in adulescentia sua adultera efficiatur et commorata cum viro odibilis fiat<BR><FONT size=2>10</FONT>&nbsp;&nbsp;nequando polluatur in virginitate sua et in paternis suis gravida inveniatur ne forte cum viro commorata transgrediatur aut certe sterilis efficiatur<BR><FONT size=2>11</FONT>&nbsp;&nbsp;super filiam luxuriosam confirma custodiam nequando faciat te in obprobrium venire inimicis a detractatione in civitate et abiectione plebis et confundat te in multitudine populi<BR><FONT size=2>12</FONT>&nbsp;&nbsp;omni homini noli intendere in specie et in medio mulierum noli commorari<BR><FONT size=2>13</FONT>&nbsp;&nbsp;de vestimentis enim procedit tinea et a muliere iniquitas viri<BR><FONT size=2>14</FONT>&nbsp;&nbsp;melior est iniquitas viri quam benefaciens mulier et mulier confundens in obprobrium<BR><FONT size=2>15</FONT>&nbsp;&nbsp;memor ero igitur operum Domini et quae vidi adnuntiabo in sermonibus Domini opera eius<BR><FONT size=2>16</FONT>&nbsp;&nbsp;sol inluminans per omnia respexit et gloria Domini plenum est opus eius<BR><FONT size=2>17</FONT>&nbsp;&nbsp;nonne Dominus fecit sanctos enarrare omnia mirabilia sua quae confirmavit Dominus omnipotens stabiliri in gloria sua<BR><FONT size=2>18</FONT>&nbsp;&nbsp;abyssum et cor hominum investigavit et in astutia illorum excogitavit<BR><FONT size=2>19</FONT>&nbsp;&nbsp;cognovit enim Dominus omnem scientiam et inspexit in signum aevi adnuntians quae praeterierunt et quae superventura sunt revelans vestigia occultorum<BR><FONT size=2>20</FONT>&nbsp;&nbsp;non praeterit illum omnis cogitatus et non abscondit se ab eo ullus sermo<BR><FONT size=2>21</FONT>&nbsp;&nbsp;magnalia sapientiae suae decoravit qui est ante saeculum et usque in saeculum neque adiectum est<BR><FONT size=2>22</FONT>&nbsp;&nbsp;neque minuitur et non eget alicuius consilio<BR><FONT size=2>23</FONT>&nbsp;&nbsp;quam desiderabilia omnia opera eius et tamquam scintillam quam est considerare<BR><FONT size=2>24</FONT>&nbsp;&nbsp;omnia haec vivent et manent in saeculum et in omni necessitate omnia obaudiunt ei<BR><FONT size=2>25</FONT>&nbsp;&nbsp;omnia duplicia unum contra unum et non fecit quicquam deesse<BR><FONT size=2>26</FONT>&nbsp;&nbsp;uniuscuiusque confirmavit bona et quis satiabitur videns gloriam eius 
<P><HR>
<P><A NAME="43"></A><B>CAPUT 43</B><P>
<FONT size=2>1</FONT>&nbsp;&nbsp;altitudinis firmamentum pulchritudo est species caeli in visione gloriae<BR><FONT size=2>2</FONT>&nbsp;&nbsp;sol in aspectu adnuntians in exitu vas admirabile opus Excelsi<BR><FONT size=2>3</FONT>&nbsp;&nbsp;in meridiano exuret terram in conspectu ardoris eius quis poterit sustinere fornacem custodiens in operibus ardoris<BR><FONT size=2>4</FONT>&nbsp;&nbsp;tripliciter sol exurens montes radios igneos exsuflans et refulgens radiis suis obcaecat oculos<BR><FONT size=2>5</FONT>&nbsp;&nbsp;magnus Dominus qui fecit illum et in sermonibus eius festinavit iter<BR><FONT size=2>6</FONT>&nbsp;&nbsp;et luna in omnibus in tempore suo ostensio temporis et signum aevi<BR><FONT size=2>7</FONT>&nbsp;&nbsp;a luna signum diei festi luminare quod minuitur in consummatione<BR><FONT size=2>8</FONT>&nbsp;&nbsp;mensis secundum nomen eius est crescens admirabiliter in consummatione<BR><FONT size=2>9</FONT>&nbsp;&nbsp;vas castrorum in excelsis in firmamento caeli resplendens<BR><FONT size=2>10</FONT>&nbsp;&nbsp;species caeli gloriosa stellarum mundum inluminans in excelsis Dominus<BR><FONT size=2>11</FONT>&nbsp;&nbsp;in verbis Sancti stabunt ad iudicium et non exardescent in vigiliis suis<BR><FONT size=2>12</FONT>&nbsp;&nbsp;vide arcum et benedic qui fecit illum valde speciosus est in splendore suo<BR><FONT size=2>13</FONT>&nbsp;&nbsp;gyravit caelum in circuitu gloriae suae manus Excelsi aperuerunt illum<BR><FONT size=2>14</FONT>&nbsp;&nbsp;imperio suo adceleravit nivem et adcelerat coruscationes emittere iudicii sui<BR><FONT size=2>15</FONT>&nbsp;&nbsp;propterea aperti sunt thesauri et evolaverunt nebulae sicut aves<BR><FONT size=2>16</FONT>&nbsp;&nbsp;in magnitudine sua posuit nubes et confracti sunt lapides grandinis<BR><FONT size=2>17</FONT>&nbsp;&nbsp;in conspectu eius commovebuntur montes et in voluntate eius adspirabit notus<BR><FONT size=2>18</FONT>&nbsp;&nbsp;vox tonitrui eius exprobravit terram tempestas aquilonis et congregatio spiritus<BR><FONT size=2>19</FONT>&nbsp;&nbsp;sicut avis deponens ad sedendum aspargit nivem et sicut lucusta demergens descensus eius<BR><FONT size=2>20</FONT>&nbsp;&nbsp;pulchritudinem coloris eius admirabitur oculus et super imbrem eius expavescet cor<BR><FONT size=2>21</FONT>&nbsp;&nbsp;gelum sicut salem effundet super terram et dum gelaverit fiet tamquam cacumina tribuli<BR><FONT size=2>22</FONT>&nbsp;&nbsp;frigidus ventus aquilo flabit et gelabit cristallus ab aqua super omnem congregationem aquarum requiescet et sicut lorica induet se aquis<BR><FONT size=2>23</FONT>&nbsp;&nbsp;devorabit montes et exuret desertum et extinguet viridem sicut ignem<BR><FONT size=2>24</FONT>&nbsp;&nbsp;medicina omnium in festinationem nebulae ros obvians ab ardore venienti humilem efficiet eum<BR><FONT size=2>25</FONT>&nbsp;&nbsp;in sermone eius silebit ventus et plantavit illum Dominus Iesus<BR><FONT size=2>26</FONT>&nbsp;&nbsp;qui navigat mare enarrat periculum eius et audientes auribus non admirabimur<BR><FONT size=2>27</FONT>&nbsp;&nbsp;illic praeclara et mirabilia opera varia genera bestiarum et omnium pecorum et creatura beluarum<BR><FONT size=2>28</FONT>&nbsp;&nbsp;propter ipsum confirmatus est itineris finis et in sermone eius conposita sunt omnia<BR><FONT size=2>29</FONT>&nbsp;&nbsp;multa dicemus et deficiemus verbis consummatio autem sermonum ipse est in omnibus<BR><FONT size=2>30</FONT>&nbsp;&nbsp;gloriantes ad quid valebimus ipse enim Omnipotens super omnia opera sua<BR><FONT size=2>31</FONT>&nbsp;&nbsp;terribilis Dominus et magnus vehementer<BR><FONT size=2>32</FONT>&nbsp;&nbsp;quantumcumque potueritis supervalebit adhuc et admirabilis magnificentia eius<BR><FONT size=2>33</FONT>&nbsp;&nbsp;benedicentes Dominum exaltate illum quantum potestis maior est enim omni laude<BR><FONT size=2>34</FONT>&nbsp;&nbsp;exaltantes eum replemini virtute ne laboretis non enim habebitis<BR><FONT size=2>35</FONT>&nbsp;&nbsp;quis vidit eum et enarrabit et quis magnificabit eum sicut est ab initio<BR><FONT size=2>36</FONT>&nbsp;&nbsp;multa abscondita sunt maiora horum pauca enim vidimus operum eius<BR><FONT size=2>37</FONT>&nbsp;&nbsp;omnia autem Dominus fecit et pie agentibus dedit sapientiam 
<P><HR>
<P><A NAME="44"></A><B>CAPUT 44</B><P>
<FONT size=2>1</FONT>&nbsp;&nbsp;laus patrum laudemus viros gloriosos et parentes nostros in generatione sua<BR><FONT size=2>2</FONT>&nbsp;&nbsp;multam gloriam fecit Dominus magnificentia sua a saeculo<BR><FONT size=2>3</FONT>&nbsp;&nbsp;dominantes in potestatibus suis homines magni virtute et prudentia sua praediti nuntiantes in dignitate prophetarum<BR><FONT size=2>4</FONT>&nbsp;&nbsp;et imperantes in praesenti populo et virtute prudentiae populi sanctissima verba<BR><FONT size=2>5</FONT>&nbsp;&nbsp;in pueritia sua requirentes modos musicos et narrantes carmina in scriptura<BR><FONT size=2>6</FONT>&nbsp;&nbsp;homines divites in virtute pulchritudinis studium habentes pacificantes in domibus suis<BR><FONT size=2>7</FONT>&nbsp;&nbsp;omnes isti in generationibus gentis suae gloriam adepti sunt et in diebus suis habentur in laudibus<BR><FONT size=2>8</FONT>&nbsp;&nbsp;qui de illis nati sunt reliquerunt nomen narrandi laudes eorum<BR><FONT size=2>9</FONT>&nbsp;&nbsp;et sunt quorum non est memoria perierunt quasi non fuerint et nati sunt quasi non nati et filii ipsorum cum illis<BR><FONT size=2>10</FONT>&nbsp;&nbsp;sed illi viri misericordiae sunt quorum pietates non defuerunt<BR><FONT size=2>11</FONT>&nbsp;&nbsp;et cum semine ipsorum perseverat bona<BR><FONT size=2>12</FONT>&nbsp;&nbsp;hereditas nepotum illorum et in testamentis stetit semen eorum<BR><FONT size=2>13</FONT>&nbsp;&nbsp;et filii ipsorum propter illos usque in aeternum manet semen eorum et gloria eorum non derelinquetur<BR><FONT size=2>14</FONT>&nbsp;&nbsp;corpora ipsorum in pace sepulta sunt et nomen eorum vivet in generationes et generationes<BR><FONT size=2>15</FONT>&nbsp;&nbsp;sapientiam ipsorum narrent populi laudem eorum nuntiet ecclesia<BR><FONT size=2>16</FONT>&nbsp;&nbsp;Enoch placuit Deo et translatus est in paradiso ut det gentibus paenitentiam<BR><FONT size=2>17</FONT>&nbsp;&nbsp;Noe inventus est perfectus iustus et in tempore iracundiae factus est reconciliatio<BR><FONT size=2>18</FONT>&nbsp;&nbsp;ideo dimissum est reliquum terrae cum factum est diluvium<BR><FONT size=2>19</FONT>&nbsp;&nbsp;testamenta saeculi posita sunt apud illum ne deleri possit diluvio omnis caro<BR><FONT size=2>20</FONT>&nbsp;&nbsp;Abraham magnus pater multitudinis gentium et non est inventus similis illi in gloria qui conservavit legem Excelsi et fuit in testamento cum illo<BR><FONT size=2>21</FONT>&nbsp;&nbsp;in carne eius stare fecit testamentum et in temptatione inventus est fidelis<BR><FONT size=2>22</FONT>&nbsp;&nbsp;ideo iureiurando dedit illi semen in gente sua crescere illum quasi terrae cumulum<BR><FONT size=2>23</FONT>&nbsp;&nbsp;et ut stellas exaltare semen eius et hereditari illos a mari usque ad mare et a Flumine usque ad terminos terrae<BR><FONT size=2>24</FONT>&nbsp;&nbsp;et in Isaac eodem fecit modo propter Abraham patrem ipsius<BR><FONT size=2>25</FONT>&nbsp;&nbsp;benedictionem omnium gentium dedit illi et testamentum confirmavit super caput Iacob<BR><FONT size=2>26</FONT>&nbsp;&nbsp;agnovit eum in benedictionibus suis et dedit illi hereditatem et divisit ei partem in tribus duodecim<BR><FONT size=2>27</FONT>&nbsp;&nbsp;et conservavit illis homines misericordiae invenientes gratiam in oculis omnis carnis 
<P><HR>
<P><A NAME="45"></A><B>CAPUT 45</B><P>
<FONT size=2>1</FONT>&nbsp;&nbsp;dilectus a Deo et hominibus Moses cuius memoria in benedictione est<BR><FONT size=2>2</FONT>&nbsp;&nbsp;similem illum fecit in gloria sanctorum et magnificavit eum in timore inimicorum et in verbis suis monstra placavit<BR><FONT size=2>3</FONT>&nbsp;&nbsp;glorificavit illum in conspectu regum et iussit illi coram populo suo et ostendit illi gloriam suam<BR><FONT size=2>4</FONT>&nbsp;&nbsp;in fide et lenitate ipsius sanctum fecit illum et elegit illum de omni carne<BR><FONT size=2>5</FONT>&nbsp;&nbsp;audivit eum et vocem ipsius et induxit illum in nubem<BR><FONT size=2>6</FONT>&nbsp;&nbsp;et dedit illi coram praecepta legem vitae et disciplinae docere Iacob testamentum et iudicia sua Israhel<BR><FONT size=2>7</FONT>&nbsp;&nbsp;excelsum fecit Aaron fratrem eius et similem sibi de tribu Levi<BR><FONT size=2>8</FONT>&nbsp;&nbsp;statuit ei testamentum aeternum et dedit illi sacerdotium gentis et beatificavit illum in gloria<BR><FONT size=2>9</FONT>&nbsp;&nbsp;et circumcinxit illum zonam gloriae induit illum stolam gloriae et coronavit illum in vasis virtutis<BR><FONT size=2>10</FONT>&nbsp;&nbsp;circumpedes et femoralia et umeralem posuit ei et cinxit illum tintinabulis aureis plurimis in gyro<BR><FONT size=2>11</FONT>&nbsp;&nbsp;dare sonitum in successu suo auditum facere sonitum in templo in memoriam filiis gentis suae<BR><FONT size=2>12</FONT>&nbsp;&nbsp;stola sancta auro et hyacintho et purpura opus textile viri sapientis iudicio et veritate praediti<BR><FONT size=2>13</FONT>&nbsp;&nbsp;torto cocco opus artificis gemmis pretiosis figuratis in ligatura auri et opere lapidarii sculptilis in memoriam secundum numerum tribuum Israhel<BR><FONT size=2>14</FONT>&nbsp;&nbsp;coronam auream supra mitram eius expressam signo sanctitatis gloria honoris et opus virtutis desideria oculorum ornata<BR><FONT size=2>15</FONT>&nbsp;&nbsp;sic pulchra ante ipsum non fuerunt talia usque ad originem<BR><FONT size=2>16</FONT>&nbsp;&nbsp;non indutus est illa alienigena aliquis sed tantum filii ipsius soli et nepotes eius per omne tempus<BR><FONT size=2>17</FONT>&nbsp;&nbsp;sacrificia ipsius consumpta sunt igni cotidie<BR><FONT size=2>18</FONT>&nbsp;&nbsp;conplevit Moses manus eius et unxit illum oleo sancto<BR><FONT size=2>19</FONT>&nbsp;&nbsp;factum est illi in testamentum aeternum et semini eius sicut dies caeli fungi sacerdotio et habere laudem et glorificare populum suum in nomine suo<BR><FONT size=2>20</FONT>&nbsp;&nbsp;ipsum elegit eum ab omni vivente adferre sacrificium Deo incensum et bonum odorem in memoriam placere populo suo<BR><FONT size=2>21</FONT>&nbsp;&nbsp;dedit illi in praeceptis suis potestatem in testamentis iudiciorum docere Iacob testimonia et in lege sua lucem dare Israhel<BR><FONT size=2>22</FONT>&nbsp;&nbsp;quia contra illum steterunt alieni et propter invidiam circumdederunt illum in deserto homines qui erant cum Dathan et Abiron et congregatio Chore in iracundiam<BR><FONT size=2>23</FONT>&nbsp;&nbsp;vidit Dominus Deus et non placuit illi et consumpti sunt in impetu iracundiae<BR><FONT size=2>24</FONT>&nbsp;&nbsp;fecit illis monstra et consumpsit eos in flamma ignis<BR><FONT size=2>25</FONT>&nbsp;&nbsp;et addidit Aaron gloriam et dedit illi hereditatem et primitias fructuum terrae divisit illi<BR><FONT size=2>26</FONT>&nbsp;&nbsp;panem ipsis in primis paravit in satietatem nam sacrificia Domini edent quae dedit ipsi et semini eius<BR><FONT size=2>27</FONT>&nbsp;&nbsp;ceterum in terra gentes hereditabit et pars non est illi in gente ipse enim pars eius est et hereditas<BR><FONT size=2>28</FONT>&nbsp;&nbsp;et Finees filius Eleazari tertius in gloria est in imitando tantum in timore Domini<BR><FONT size=2>29</FONT>&nbsp;&nbsp;et stare in reverentia gentis in bonitate et alacritate animae suae placuit de Israhel<BR><FONT size=2>30</FONT>&nbsp;&nbsp;ideo statuit ad illum testamentum pacis principem sanctorum et gentis suae ut sit illi in sacerdotium sui dignitas in aeternum<BR><FONT size=2>31</FONT>&nbsp;&nbsp;et testamentum David regi filio Iesse de tribu Iuda hereditas ipsi et semini eius ut daret sapientiam in cor nostrum iudicare gentem suam in iustitia ne abolerentur bona ipsorum et gloriam eorum in gentem ipsorum aeternam fecit 
<P><HR>
<P><A NAME="46"></A><B>CAPUT 46</B><P>
<FONT size=2>1</FONT>&nbsp;&nbsp;fortis in bello Iesus Nave successor Mosi in prophetis qui fuit magnus secundum nomen suum<BR><FONT size=2>2</FONT>&nbsp;&nbsp;maximus in salutem electorum Dei expugnare insurgentes hostes ut consequeretur hereditatem Israhel<BR><FONT size=2>3</FONT>&nbsp;&nbsp;quam gloriam adeptus est in tollendo manus suas et iactando contra civitatem rompheas<BR><FONT size=2>4</FONT>&nbsp;&nbsp;quis ante illum sic restitit nam hostes ipse Dominus perduxit<BR><FONT size=2>5</FONT>&nbsp;&nbsp;aut non in iracundia eius inpeditus est sol et una dies facta est quasi duo<BR><FONT size=2>6</FONT>&nbsp;&nbsp;invocavit Altissimum potentem in obpugnando inimicos undique et audivit illum magnus et sanctus Deus in saxis grandinis virtutis valde fortis<BR><FONT size=2>7</FONT>&nbsp;&nbsp;impetum fecit contra gentem hostilem et in descensu perdidit contrarios<BR><FONT size=2>8</FONT>&nbsp;&nbsp;ut cognoscant gentes potentiam eius quia contra Dominum pugnare non est facile et secutus est a tergo potentes<BR><FONT size=2>9</FONT>&nbsp;&nbsp;et in diebus Mosi misericordiam fecit ipse et Chaleb filius Iepphonne stare contra hostem prohibere gentem a peccatis et perfringere murmur malitiae<BR><FONT size=2>10</FONT>&nbsp;&nbsp;et ipsi duo constituti a periculo liberati sunt a numero sescentorum milium peditum inducere illos in hereditatem in terram quae manat lac et mel<BR><FONT size=2>11</FONT>&nbsp;&nbsp;et dedit Dominus ipsi Chaleb fortitudinem et usque ad senectutem permansit illi virtus ut ascenderet in excelsum terrae locum et semen ipsius obtinuit hereditatem<BR><FONT size=2>12</FONT>&nbsp;&nbsp;ut viderent omnes filii Israhel quod bonum est obsequi sancto Deo<BR><FONT size=2>13</FONT>&nbsp;&nbsp;et iudices singuli suo nomine quorum non est corruptum cor qui non aversi sunt a Domino<BR><FONT size=2>14</FONT>&nbsp;&nbsp;ut sit memoria illorum in benedictione et ossa eorum pullulent de loco suo<BR><FONT size=2>15</FONT>&nbsp;&nbsp;et nomen eorum permanet in aeternum permanens ad filios illorum sanctorum virorum gloria<BR><FONT size=2>16</FONT>&nbsp;&nbsp;dilectus a Domino suo Samuhel propheta Domini renovavit imperium et unxit principes in gente sua<BR><FONT size=2>17</FONT>&nbsp;&nbsp;in lege Domini iudicavit congregationem et vidit Dominus Iacob et in fide sua probatus est propheta<BR><FONT size=2>18</FONT>&nbsp;&nbsp;et cognitus est in verbis suis fidelis quia vidit Deum lucis<BR><FONT size=2>19</FONT>&nbsp;&nbsp;et invocavit Deum potentem in obpugnando hostes circumstantes undique in oblatione viri inviolati<BR><FONT size=2>20</FONT>&nbsp;&nbsp;et intonuit e caelo Dominus et in sonitu magno auditam fecit vocem suam<BR><FONT size=2>21</FONT>&nbsp;&nbsp;et conteruit principes Tyriorum et omnes duces Philisthim<BR><FONT size=2>22</FONT>&nbsp;&nbsp;et ante tempus finis vitae suae et saeculi testimonium praebuit in conspectu Domini et christi pecunias et usque ad calciamenta ab omni carne non accepit et non accusavit illum homo<BR><FONT size=2>23</FONT>&nbsp;&nbsp;et post hoc dormivit et notum fecit regi et ostendit illi finem vitae suae et exaltavit vocem eius de terra in prophetia delere impietatem gentis 
<P><HR>
<P><A NAME="47"></A><B>CAPUT 47</B><P>
<FONT size=2>1</FONT>&nbsp;&nbsp;post hoc surrexit Nathan propheta in diebus David<BR><FONT size=2>2</FONT>&nbsp;&nbsp;et quasi adeps separatus est a carne sic David a filiis Israhel<BR><FONT size=2>3</FONT>&nbsp;&nbsp;cum leonibus lusit quasi cum agnis et in ursis similiter fecit sicut cum agnis ovium in iuventute sua<BR><FONT size=2>4</FONT>&nbsp;&nbsp;numquid non occidit gigantem et extulit obprobrium de gente<BR><FONT size=2>5</FONT>&nbsp;&nbsp;in tollendo manum in saxo fundae deiecit exultationem Goliae<BR><FONT size=2>6</FONT>&nbsp;&nbsp;ubi invocavit Dominum potentem et dedit in dexteram eius tollere hominem fortem in bello et exaltare cornum gentis suae<BR><FONT size=2>7</FONT>&nbsp;&nbsp;sic in milibus glorificavit illum et laudavit eum in benedictionibus Domini in offerendo illi coronam gloriae<BR><FONT size=2>8</FONT>&nbsp;&nbsp;conteruit enim inimicos undique et extirpavit Philisthim contrarios usque in hodiernum diem conteruit cornum ipsorum usque in aeternum<BR><FONT size=2>9</FONT>&nbsp;&nbsp;in omni opere dedit confessionem Sancto et Excelso in verbo gloriae<BR><FONT size=2>10</FONT>&nbsp;&nbsp;de omni corde suo laudavit Dominum et dilexit Deum qui fecit illum et dedit illi contra inimicos potentiam<BR><FONT size=2>11</FONT>&nbsp;&nbsp;et stare fecit cantores contra altarium et in sono eorum dulces fecit modos<BR><FONT size=2>12</FONT>&nbsp;&nbsp;et dedit in celebrationibus decus et ornavit tempora usque ad consummationem vitae ut laudarent sanctum nomen Domini et amplificarent mane Dei sanctitatem<BR><FONT size=2>13</FONT>&nbsp;&nbsp;Christus purgavit peccata ipsius et exaltavit in aeternum cornum ipsius et dedit illi testamentum regum et sedem gloriae in Israhel<BR><FONT size=2>14</FONT>&nbsp;&nbsp;post ipsum surrexit filius sensatus et propter illum deiecit omnem potentiam inimicorum<BR><FONT size=2>15</FONT>&nbsp;&nbsp;Salomon imperavit in diebus pacis cui subiecit Deus omnes hostes ut conderet domum in nomine suo et pararet sanctitatem in sempiternum quemadmodum eruditus est in iuventute sua<BR><FONT size=2>16</FONT>&nbsp;&nbsp;et impletus est quasi flumen sapientia et terram retexit anima tua<BR><FONT size=2>17</FONT>&nbsp;&nbsp;et replesti in conparationibus enigmata ad insulas longe distulisti nomen tuum et dilectus es in pace tua<BR><FONT size=2>18</FONT>&nbsp;&nbsp;in cantilenis et proverbiis et conparationibus et interpretationibus miratae sunt te terrae<BR><FONT size=2>19</FONT>&nbsp;&nbsp;et in nomine Domini Dei cui est cognomen Deus Israhel<BR><FONT size=2>20</FONT>&nbsp;&nbsp;collegisti quasi auricalcum aurum et ut plumbum conplesti argentum<BR><FONT size=2>21</FONT>&nbsp;&nbsp;et reclinasti femora tua mulieribus potestatem habuisti in tuo corpore<BR><FONT size=2>22</FONT>&nbsp;&nbsp;dedisti maculam in gloria tua et profugasti semen tuum inducere iracundiam ad liberos tuos et incitari stultitiam tuam<BR><FONT size=2>23</FONT>&nbsp;&nbsp;ut faceres imperium bipertitum et ex Efraim imperare imperium durum<BR><FONT size=2>24</FONT>&nbsp;&nbsp;Deus autem non relinquit misericordiam suam et non corrumpit nec delebit opera sua neque perdet ab stirpe nepotes electi sui et semen eius qui diligit Dominum non corrumpet<BR><FONT size=2>25</FONT>&nbsp;&nbsp;dedit autem reliquum Iacob et David de ipsa stirpe<BR><FONT size=2>26</FONT>&nbsp;&nbsp;et finem habuit Salomon cum patribus suis<BR><FONT size=2>27</FONT>&nbsp;&nbsp;et reliquit post se de semine suo gentis stultitiam<BR><FONT size=2>28</FONT>&nbsp;&nbsp;et mutum prudentia Roboam qui avertit gentem consilio suo<BR><FONT size=2>29</FONT>&nbsp;&nbsp;et Hieroboam filium Nabath qui peccare fecit Israhel et dedit Efraim viam peccandi et plurima redundaverunt peccata ipsorum<BR><FONT size=2>30</FONT>&nbsp;&nbsp;valde averterunt illos a terra sua<BR><FONT size=2>31</FONT>&nbsp;&nbsp;et quaesivit omnes nequitias usque dum perveniret ad illos defensio et ab omnibus peccatis liberavit eos 
<P><HR>
<P><A NAME="48"></A><B>CAPUT 48</B><P>
<FONT size=2>1</FONT>&nbsp;&nbsp;et surrexit Helias propheta quasi ignis et verbum ipsius quasi fax ardebat<BR><FONT size=2>2</FONT>&nbsp;&nbsp;qui induxit in illos famem et imitantes illum invidia sua pauci facti sunt non poterant enim sustinere praecepta Domini<BR><FONT size=2>3</FONT>&nbsp;&nbsp;verbo Domini exaltavit caelum et deiecit a se ignem terrae<BR><FONT size=2>4</FONT>&nbsp;&nbsp;sic amplificatus est Helias in mirabilibus suis et quis potest similiter gloriari tibi<BR><FONT size=2>5</FONT>&nbsp;&nbsp;qui sustulisti mortuum ab inferis de sorte mortis in verbo Domini Dei<BR><FONT size=2>6</FONT>&nbsp;&nbsp;qui deiecisti reges ad perniciem et confregisti facile potentiam ipsorum et gloriosos de lecto suo<BR><FONT size=2>7</FONT>&nbsp;&nbsp;qui audis in Sina iudicium et in Coreb iudicia defensionis<BR><FONT size=2>8</FONT>&nbsp;&nbsp;qui ungues reges ad paenitentiam et prophetas facis successores post te<BR><FONT size=2>9</FONT>&nbsp;&nbsp;qui receptus es in turbine ignis in curru equorum igneorum<BR><FONT size=2>10</FONT>&nbsp;&nbsp;qui inscriptus es indiciis temporum et lenis iracundiam Domini conciliare cor patris ad filium et restituere tribus Iacob<BR><FONT size=2>11</FONT>&nbsp;&nbsp;beati sunt qui te viderunt et in amicitia tua decorati sunt<BR><FONT size=2>12</FONT>&nbsp;&nbsp;nam nos vita vivimus tantum post mortem autem non erit tale nomen nostrum<BR><FONT size=2>13</FONT>&nbsp;&nbsp;Helias qui in turbine tectus est et in Heliseo conpletus est spiritus eius in diebus suis non pertimuit principem et potentia nemo vicit illum<BR><FONT size=2>14</FONT>&nbsp;&nbsp;nec superavit illum verbum aliquod et mortuum prophetavit corpus eius<BR><FONT size=2>15</FONT>&nbsp;&nbsp;in vita sua fecit monstra et in morte mirabilia opera ipsius<BR><FONT size=2>16</FONT>&nbsp;&nbsp;in omnibus istis non paenituit populum et non recesserunt a peccatis suis usque dum deiecti sunt de terra sua et dispersi sunt in omnem terram<BR><FONT size=2>17</FONT>&nbsp;&nbsp;et relicta est gens perpauca et princeps in domo David<BR><FONT size=2>18</FONT>&nbsp;&nbsp;quidam ipsorum fecerunt quod placeret Deo alii autem multa commiserunt peccata<BR><FONT size=2>19</FONT>&nbsp;&nbsp;Ezechias munivit civitatem suam et induxit in medium ipsius aquam et fodit ferro rupem et aedificavit ad aquam puteum<BR><FONT size=2>20</FONT>&nbsp;&nbsp;in diebus ipsius ascendit Sennacherim et misit Rapsacen et sustulit manum suam contra illos et extulit manum suam in Sion et superbus factus est potentia sua<BR><FONT size=2>21</FONT>&nbsp;&nbsp;tunc mota sunt corda et manus ipsorum et doluerunt quasi parturientes mulieres<BR><FONT size=2>22</FONT>&nbsp;&nbsp;et invocaverunt Dominum misericordem et patentes manus extulerunt ad caelum et sanctus Dominus Deus audivit cito vocem ipsorum<BR><FONT size=2>23</FONT>&nbsp;&nbsp;non est commemoratus peccatorum illorum neque dedit illos inimicis suis sed purgavit illos in manu Esaiae sancti prophetae<BR><FONT size=2>24</FONT>&nbsp;&nbsp;subiecit castra Assyriorum et conteruit illos angelus Dei<BR><FONT size=2>25</FONT>&nbsp;&nbsp;nam fecit Ezechias quod placuit Deo et fortiter ivit in via David patris sui quam mandavit illi Esaias propheta magnus et fidelis in conspectu Dei<BR><FONT size=2>26</FONT>&nbsp;&nbsp;in diebus ipsius retro rediit sol et addidit regi vitam<BR><FONT size=2>27</FONT>&nbsp;&nbsp;spiritu magno vidit ultima et obsecratus est lugentes in Sion usque in sempiternum<BR><FONT size=2>28</FONT>&nbsp;&nbsp;ostendit futura et abscondita antequam evenirent 
<P><HR>
<P><A NAME="49"></A><B>CAPUT 49</B><P>
<FONT size=2>1</FONT>&nbsp;&nbsp;memoria Iosiae in conpositione odoris facti opus pigmentarii<BR><FONT size=2>2</FONT>&nbsp;&nbsp;in omni ore quasi mel indulcabitur eius memoria et ut musica in convivio vini<BR><FONT size=2>3</FONT>&nbsp;&nbsp;ipse est directus divinitus in paenitentia gentis et tulit abominationes impietatis<BR><FONT size=2>4</FONT>&nbsp;&nbsp;et gubernavit ad Dominum cor ipsius in diebus peccatorum corroboravit pietatem<BR><FONT size=2>5</FONT>&nbsp;&nbsp;praeter David et Ezechiam et Iosiam omnes peccatum commiserunt<BR><FONT size=2>6</FONT>&nbsp;&nbsp;nam reliquerunt legem Potentis reges Iudae et contempserunt timorem Dei<BR><FONT size=2>7</FONT>&nbsp;&nbsp;dederunt enim regnum suum aliis et gloriam suam alienae genti<BR><FONT size=2>8</FONT>&nbsp;&nbsp;incenderunt electam sanctitatis civitatem et desertas fecerunt vias ipsius in manu Hieremiae<BR><FONT size=2>9</FONT>&nbsp;&nbsp;nam male tractaverunt illum qui a ventre matris consecratus est propheta evertere et eruere et perdere et iterum aedificare et renovare<BR><FONT size=2>10</FONT>&nbsp;&nbsp;Ezechihel qui vidit conspectum gloriae quam ostendit illi in curru cherubin<BR><FONT size=2>11</FONT>&nbsp;&nbsp;nam commemoratus est inimicorum in imbri et benefacere illis qui ostenderunt rectas vias<BR><FONT size=2>12</FONT>&nbsp;&nbsp;et duodecim prophetarum ossa pullulent de loco suo nam rogaverunt Iacob et redimerunt se in fide virtutis<BR><FONT size=2>13</FONT>&nbsp;&nbsp;quomodo amplificemus Zorobabel nam et ipse quasi signum in dextera manu in Israhel<BR><FONT size=2>14</FONT>&nbsp;&nbsp;et Iesum Iosedec qui in diebus suis aedificaverunt domum et exaltaverunt templum sanctum Domino paratum in gloria sempiterna<BR><FONT size=2>15</FONT>&nbsp;&nbsp;et Neemia in memoria multi temporis qui erexit nobis muros eversos et stare fecit portas et seras qui erexit domos nostras<BR><FONT size=2>16</FONT>&nbsp;&nbsp;nemo natus est in terra qualis Enoch nam et ipse receptus est a terra<BR><FONT size=2>17</FONT>&nbsp;&nbsp;et Ioseph natus est homo princeps fratrum firmamentum gentis rector fratrum stabilimentum populi<BR><FONT size=2>18</FONT>&nbsp;&nbsp;et ossa ipsius visitata sunt et post mortem prophetaverunt<BR><FONT size=2>19</FONT>&nbsp;&nbsp;Seth et Sem apud homines gloriam adepti sunt et super omnem animam in origine Adam 
<P><HR>
<P><A NAME="50"></A><B>CAPUT 50</B><P>
<FONT size=2>1</FONT>&nbsp;&nbsp;Simon Onii filius sacerdos magnus qui in vita sua suffulsit domum et in diebus suis corroboravit<BR><FONT size=2>2</FONT>&nbsp;&nbsp;templi etiam altitudo ab ipso fundata est duplex aedificatio excelsa parietis templi<BR><FONT size=2>3</FONT>&nbsp;&nbsp;in diebus ipsius remanaverunt putei aquarum et quasi mare adimpleti sunt supra modum<BR><FONT size=2>4</FONT>&nbsp;&nbsp;qui curavit gentem suam et liberavit illam a pernicie<BR><FONT size=2>5</FONT>&nbsp;&nbsp;qui praevaluit amplificare civitatem qui adeptus est gloriam in conversatione gentis et ingressum domus et atrii amplificatus est<BR><FONT size=2>6</FONT>&nbsp;&nbsp;quasi stella matutina in medio nebulae et quasi luna plena in diebus suis lucet<BR><FONT size=2>7</FONT>&nbsp;&nbsp;et quasi sol refulgens sic ille effulsit in templo Dei<BR><FONT size=2>8</FONT>&nbsp;&nbsp;quasi arcus effulgens in nebulam gloriae et quasi flos rosarum in diebus veris quasi lilia quae sunt in transitu aquae et quasi tus redolens in diebus aestatis<BR><FONT size=2>9</FONT>&nbsp;&nbsp;quasi ignis effulgens et tus ardens in igni<BR><FONT size=2>10</FONT>&nbsp;&nbsp;quasi vas auri solidum ornatum omni lapide pretioso<BR><FONT size=2>11</FONT>&nbsp;&nbsp;quasi oliva pullulans et gyrus in altitudinem se tollens in accipiendo ipsum stolam gloriae et vestiri eum consummatione virtutis<BR><FONT size=2>12</FONT>&nbsp;&nbsp;in ascensu altarii sancti gloriam dedit sanctitatis amictum<BR><FONT size=2>13</FONT>&nbsp;&nbsp;in accipiendo autem partes de manu sacerdotum et ipse stans iuxta aram circa illum corona fratrum quasi plantatio cedri in monte Libano<BR><FONT size=2>14</FONT>&nbsp;&nbsp;sic circa illum steterunt quasi rami in palma et omnes filii Aaron in gloria sua<BR><FONT size=2>15</FONT>&nbsp;&nbsp;oblatio autem Domini in manibus ipsorum coram omni synagoga Israhel et consummationem fungens in ara amplificare oblationem excelsi Regis<BR><FONT size=2>16</FONT>&nbsp;&nbsp;porrexit manum suam in libatione et libavit de sanguine uvae<BR><FONT size=2>17</FONT>&nbsp;&nbsp;et fudit in fundamenta altarii odorem divinum excelso Principi<BR><FONT size=2>18</FONT>&nbsp;&nbsp;tunc exclamaverunt filii Aaron in tubis productilibus sonaverunt et auditam fecerunt magnam vocem in memoriam coram Deo<BR><FONT size=2>19</FONT>&nbsp;&nbsp;tunc omnis populus simul properaverunt et ceciderunt in faciem super terram adorare Dominum suum et dare preces Deo omnipotenti excelso<BR><FONT size=2>20</FONT>&nbsp;&nbsp;et amplificaverunt psallentes in vocibus suis et in magna domo auctus est sonus suavitate plenus<BR><FONT size=2>21</FONT>&nbsp;&nbsp;et rogavit populus Dominum excelsum in prece usque dum perfectus est honor Domini et munus suum perfecerunt<BR><FONT size=2>22</FONT>&nbsp;&nbsp;tunc descendens extulit manus suas in omnem congregationem filiorum Israhel dare gloriam Deo a labiis suis et in nomine ipsius gloriari<BR><FONT size=2>23</FONT>&nbsp;&nbsp;et iteravit orationem suam volens ostendere virtutem Dei<BR><FONT size=2>24</FONT>&nbsp;&nbsp;et nunc orate Dominum omnium qui magna fecit in omni terra qui auxit dies nostros a ventre matris nostrae et fecit nobiscum secundum suam misericordiam<BR><FONT size=2>25</FONT>&nbsp;&nbsp;det nobis iucunditatem cordis et fieri pacem in diebus nostris in Israhel per dies sempiternos<BR><FONT size=2>26</FONT>&nbsp;&nbsp;credere Israhel nobiscum esse misericordiam Dei ut sanet vos in diebus suis<BR><FONT size=2>27</FONT>&nbsp;&nbsp;duas gentes odit anima mea tertia autem non est gens quam oderim<BR><FONT size=2>28</FONT>&nbsp;&nbsp;qui sedent in monte Seir et Philisthim et stultus populus qui habitat in Sicimis<BR><FONT size=2>29</FONT>&nbsp;&nbsp;doctrinam sapientiae et disciplinae scripsi in codice isto Iesus filius Sirach Hierosolymita qui renovavit sapientiam de corde suo<BR><FONT size=2>30</FONT>&nbsp;&nbsp;beatus qui in istis versatur bonis qui ponit illa in corde suo sapiens erit semper<BR><FONT size=2>31</FONT>&nbsp;&nbsp;si enim haec fecerit ad omnia valebit quia lux Dei vestigium eius est 
<P><HR>
<P><A NAME="51"></A><B>CAPUT 51</B><P>
<FONT size=2>1</FONT>&nbsp;&nbsp;oratio Iesu filii Sirach confitebor tibi Domine rex et conlaudabo te Deum salvatorem meum<BR><FONT size=2>2</FONT>&nbsp;&nbsp;confiteor nomini tuo quoniam adiutor et protector factus es mihi<BR><FONT size=2>3</FONT>&nbsp;&nbsp;et liberasti corpus meum a perditione a laqueo linguae iniquae et a labiis operantium mendacium et in conspectu adstantium factus es mihi adiutor<BR><FONT size=2>4</FONT>&nbsp;&nbsp;et liberasti me secundum multitudinem misericordiae nominis tui a rugientibus paratis ad escam<BR><FONT size=2>5</FONT>&nbsp;&nbsp;de manibus quaerentium animam meam et de portis tribulationis quae circumdederunt me<BR><FONT size=2>6</FONT>&nbsp;&nbsp;a pressura flammae quae circumdedit me et in medio ignis non sum aestuatus<BR><FONT size=2>7</FONT>&nbsp;&nbsp;de altitudine ventris inferi et a lingua coinquinata et verbo mendacii a rege iniquo et lingua iniusta<BR><FONT size=2>8</FONT>&nbsp;&nbsp;laudavit usque ad mortem anima mea Dominum<BR><FONT size=2>9</FONT>&nbsp;&nbsp;et vita mea adpropinquans erat infero deorsum<BR><FONT size=2>10</FONT>&nbsp;&nbsp;circumdederunt me undique et non erat qui adiuvaret respiciens eram ad adiutorium meum et non erat<BR><FONT size=2>11</FONT>&nbsp;&nbsp;memoratus sum misericordiae tuae Domine et operationis tuae quae a saeculo sunt<BR><FONT size=2>12</FONT>&nbsp;&nbsp;quoniam erues sustinentes te et liberas eos de manibus gentium<BR><FONT size=2>13</FONT>&nbsp;&nbsp;exaltasti super terram habitationem meam et pro morte defluenti deprecatus sum<BR><FONT size=2>14</FONT>&nbsp;&nbsp;invocavi Dominum patrem Domini mei ut non derelinquat me in die tribulationis meae et in tempore superborum sine adiutorio<BR><FONT size=2>15</FONT>&nbsp;&nbsp;laudabo nomen tuum adsidue et conlaudabo illum in confessione exaudita est oratio mea<BR><FONT size=2>16</FONT>&nbsp;&nbsp;liberasti me de perditione et eripuisti me de tempore iniquo<BR><FONT size=2>17</FONT>&nbsp;&nbsp;propterea confitebor et laudem dicam tibi et benedicam nomen Domini<BR><FONT size=2>18</FONT>&nbsp;&nbsp;cum adhuc iunior sum priusquam oberrem quaesivi sapientiam palam in oratione mea<BR><FONT size=2>19</FONT>&nbsp;&nbsp;ante tempus postulabam pro illa et usque in novissimis inquiram eam defloriet tamquam praecox uva<BR><FONT size=2>20</FONT>&nbsp;&nbsp;laetatum est cor meum in ea ambulavit pes meus iter rectum a iuventute mea investigabam eam<BR><FONT size=2>21</FONT>&nbsp;&nbsp;inclinavi modice aurem meam et excepi illam<BR><FONT size=2>22</FONT>&nbsp;&nbsp;multam inveni in me ipso sapientiam multum profeci in ea<BR><FONT size=2>23</FONT>&nbsp;&nbsp;dans mihi sapientiam dabo gloriam<BR><FONT size=2>24</FONT>&nbsp;&nbsp;consiliatus sum enim ut facerem illam zelatus sum bonum et non confundor<BR><FONT size=2>25</FONT>&nbsp;&nbsp;conluctata est anima mea in illa et in faciendo eam confirmatus sum<BR><FONT size=2>26</FONT>&nbsp;&nbsp;manus meas extendi in altum et insapientia eius luxi<BR><FONT size=2>27</FONT>&nbsp;&nbsp;animam meam direxi ad illam et in agnitione inveni eam<BR><FONT size=2>28</FONT>&nbsp;&nbsp;possedi cum ipsis cor ab initio propter hoc non derelinquar<BR><FONT size=2>29</FONT>&nbsp;&nbsp;venter meus conturbatus est quaerendo illam propterea possidebo bonam possessionem<BR><FONT size=2>30</FONT>&nbsp;&nbsp;dedit enim mihi Dominus linguam mercedem meam et in ipsa laudabo eum<BR><FONT size=2>31</FONT>&nbsp;&nbsp;adpropiate ad me indocti et congregate vos in domum disciplinae<BR><FONT size=2>32</FONT>&nbsp;&nbsp;quid adhuc retardatis et quid dicitis in his animae vestrae sitiunt vehementer<BR><FONT size=2>33</FONT>&nbsp;&nbsp;aperui os meum et locutus sum conparate vobis sine argento<BR><FONT size=2>34</FONT>&nbsp;&nbsp;et collum vestrum subicite sub iugo et suscipiat anima vestra disciplinam in proximo est enim invenire eam<BR><FONT size=2>35</FONT>&nbsp;&nbsp;videte oculis vestris quoniam modice laboravi et inveni mihi multam requiem<BR><FONT size=2>36</FONT>&nbsp;&nbsp;adsumite disciplinam in multo numero argenti et copiosum aurum possidete in ea<BR><FONT size=2>37</FONT>&nbsp;&nbsp;laetetur anima vestra in misericordia eius et non confundemini in laude ipsius<BR><FONT size=2>38</FONT>&nbsp;&nbsp;operamini opus vestrum ante tempus et dabit vobis mercedem vestram in tempore suo 
<P><HR>
<P><A NAME="52"></A><B>CAPUT 52</B><P>
<FONT size=2>1</FONT>&nbsp;&nbsp;et declinavit Salomon genua in conspectu totius ecclesiae Israhel et aperuit manus suas ad caelum et dixit<BR><FONT size=2>2</FONT>&nbsp;&nbsp;Domine Deus Israhel non est tibi similis Deus in caelo sursum neque in terra deorsum<BR><FONT size=2>3</FONT>&nbsp;&nbsp;qui custodis testamentum tuum et misericordiam pueris tuis euntibus in conspectu tuo in toto corde<BR><FONT size=2>4</FONT>&nbsp;&nbsp;servans puero tuo David quae locutus es illi et locutus es in ore tuo et in manu tua supplesti quasi dies iste<BR><FONT size=2>5</FONT>&nbsp;&nbsp;et nunc Domine Deus Israhel custodi puero tuo David quae locutus es illi dicens non deerit tibi vir a facie mea sedens in throno Israhel<BR><FONT size=2>6</FONT>&nbsp;&nbsp;verum si custodierint filii tui manum suam ut in praeceptis meis ambulent sicut ambulaverunt in conspectu meo<BR><FONT size=2>7</FONT>&nbsp;&nbsp;et nunc Domine Deus Israhel creditum est verbum quod locutus es puero tuo David<BR><FONT size=2>8</FONT>&nbsp;&nbsp;quoniam si vere habitabit Deus cum hominibus in terra<BR><FONT size=2>9</FONT>&nbsp;&nbsp;si caelum caeli non sufficit verum domus quam aedificavi<BR><FONT size=2>10</FONT>&nbsp;&nbsp;et respicias ad orationem pueri tui et precationem Domine ut exaudias placationem orationis quam puer tuus orat coram te<BR><FONT size=2>11</FONT>&nbsp;&nbsp;ut sint oculi tui super domum hanc die et nocte in locum quem dixisti invocari nomen tuum et exaudias orationem quam puer tuus orat in hunc locum<BR><FONT size=2>12</FONT>&nbsp;&nbsp;et exaudias precationem pueri tui et populi tui Israhel si oraverint in loco isto<BR><FONT size=2>13</FONT>&nbsp;&nbsp;et exaudias in loco habitationis de caelo et exaudias et propitius sis si peccaverit vir iuxta te 

<P>
<HR><HR>
<TABLE BORDER=0 CELLSPACING=15 CELLPADDING=0 ALIGN=CENTER>
<TR>
	<TD><A HREF="http://www.thelatinlibrary.com/bible.html">The Bible</A>
	<TD><A HREF="http://www.thelatinlibrary.com/index">The Latin Library</A>
	<TD><A HREF="http://www.thelatinlibrary.com/classics">The Classics Page</A>
</TABLE>
</BODY></HTML>
