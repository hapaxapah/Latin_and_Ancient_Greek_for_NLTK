<html>
	<head>
		<title>
			Periocha CXXXIII
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>TITI LIVI AB URBE CONDITA LIBER CXXXIII PERIOCHA
</p>

<p class=border></P>

<p>
M. Antonius ad Actium classe uictus Alexandriam profugit, obsessusque a
Caesare, in ultima desperatione rerum, praecipue occisae Cleopatrae falso
rumore inpulsus, se ipse interfecit.
</p>

<p>
Caesar Alexandria in potestatem redacta, Cleopatra, ne in arbitrium
uictoris ueniret, uoluntaria morte defuncta, in urbem reuersus tres
triumphos egit, unum ex Illyrico, alterum ex Actiaca uictoria, tertium de
Cleopatra, imposito fine ciuilibus bellis altero et uicesino anno.
</p>

<p>
M. Lepidus Lepidi, qui triumuir fuerat, filius coniuratione aduersus
Caesarem facta bellum moliens oppressus et occisus est.
<div class="footer">
	<p>
		<a href="/liv.html">Livy</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
