<html>
	<head>
		<title>
			Periocha XCIII
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>TITI LIVI AB URBE CONDITA LIBER XCIII PERIOCHA
</p>

<p class=border></P>

<p>
P. Seruilius procos. in Cilicia Isauros domuit et aliquot urbes piratarum
expugnauit.
</p>

<p>
Nicomedes, Bithyniae rex, populum R. fecit heredem regnumque eius in
prouinciae formam redactum est.
</p>

<p>
Mithridates foedere cum Sertorio icto bellum populo R. intulit. Apparatus
dein regiarum copiarum pedestrium naualiumque; et occupata Bithynia M.
Aurelius Cotta cos. ad Calchedona proelio a rege uictus; resque a Pompeio
et Metello aduersus Sertorium qui omnibus belli militiaeque artibus par
fuit. Ab obsidione Calagurris oppidi depulsos coegerit diuersas regiones
petere, Metellum ulteriorem Hispaniam, Pompeium Galliam.
<div class="footer">
	<p>
		<a href="/liv.html">Livy</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
