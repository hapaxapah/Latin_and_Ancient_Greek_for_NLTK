<html>
	<head>
		<title>
			Livy: Periocha IV
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>TITI LIVI AB URBE CONDITA LIBER IV PERIOCHA
</p>

<p class=border></P>

<p>
Lex de conubio patrum et plebis a tribunis contentione  magna patribus repugnantibus perlata est. 
</p>

<p>
Tribuni * * * plebis.  
</p>

<p>
Aliquot annos res populi R. domi militiaeque per hoc genus magistratus administratae sunt.  Item censores tunc primum creati sunt. 
</p>

<p>
Ager Ardeatibus populi iudicio ablatus missis in eum colonis restitutus est.
</p>

<p>
Cum fame populus R. laboraret, Sp. Maelius eques R. frumentum populo sua inpensa largitus est et ob hoc factum conciliata sibi plebe regnum adfectans a C. Servilio Ahala magistro equitum iussu Quinti Cincinnati dictatoris occisus est; L. Minucius  index bove aurata donatus est. 
</p>

<p>
Legatis Romanorum a Fidenatibus occisis, quoniam ob rem p. morte occubuerant, statuae in rostris positae sunt. 
</p>

<p>
Cossus Cornelius tribunus militum  occiso
Tolumnio, Veientum rege, opima spolia secunda rettulit. 
</p>

<p>
Mam. Aemilius dictator censurae honorem qui antea per quinquennium gerebatur, anni et sex mensum spatio finit; ob eam rem a censoribus notatus est. 
</p>

<p>
Fidenae in potestatem redactae eoque coloni missi sunt; quibus occisis Fidenates cum defecissent, ab Mam. Aemilio dictatore victi sunt et Fidenae captae.  
</p>

<p>
Coniuratio servorum oppressa est.  
</p>

<p>
Postumius tribunus militum propter crudelitatem ab exercitu occisus est. 
</p>

<p>
Stipendium ex aerario tum primum militibus datum est. 
</p>

<p>
Res praeterea gestas adversus Vulscos at Fidenates et Faliscos continet.
</P>
<div class="footer">
	<p>
		<a href="/liv.html">Livy</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</BODY></HTML>