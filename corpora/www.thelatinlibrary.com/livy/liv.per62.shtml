<html>
	<head>
		<title>
			Periocha LXII
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>TITI LIVI AB URBE CONDITA LIBER LXII PERIOCHA
</p>

<p class=border></P>

<p>Q. Marcius cos. Stynos, gentem Alpinam, expugnauit.
</p>

<p>
Micipsa, Numidiae rex, mortuus regnum tribus filiis reliquit: Atherbali,
Hiempsali, Iugurthae, fratris filio, quem adoptauerat.
</p>

<p>
L. Caecilius Metellus Dalmatas subegit.
</p>

<p>
Iugurtha Hiempsalem fratrem petiit bello. Qui uictus occiditur; Atherbalem
regno expulit; is a senatu restitutus est.
</p>

<p>
L. Caecilius Metellus Cn. Domitius Ahenobarbus censores duos et XXX senatu
mouerunt.
</p>

<p>
Praeterea motus Syriae regumque continet.
<div class="footer">
	<p>
		<a href="/liv.html">Livy</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
