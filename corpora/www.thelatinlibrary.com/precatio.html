<HTML><HEAD>
<TITLE>Precatio Omnium Herbarum</TITLE>
</HEAD>
<BODY BACKGROUND="yellotx.jpg" BGCOLOR="#FFFFFF">
<BR>
<FONT SIZE=5><FONT COLOR="8B0000"><CENTER>PRECATIO OMNIUM HERBARUM</CENTER></FONT></font>
<P>
<HR><HR>
<BLOCKQUOTE><BLOCKQUOTE><font size=4>
<P>Nunc vos potentes omnes herbas deprecor.
<BR>exoro maiestatem vestram, quas parens
<BR>tellus generavit et cunctis dono dedit:
<BR>medicinam sanitatis in vos contulit
<BR>maiestatemque, ut omni generi &lt;identidem&gt;
<BR>humano sitis auxilium utilissimum.
<BR>hoc supplex exposco &lt;et&gt; precor: ve&lt;locius&gt;
<BR>&lt;huc&gt; huc adeste cum vestris virtutibus,
<BR>quia, quae creavit, ipsa permisit mihi,
<BR>ut colligam vos; favit hic etiam, cui
<BR>medicina tradita est. quantumque vestra &lt;nunc&gt;
<BR>virtus potest, praestate medicinam bonam
<BR>causa salutis. gratiam, precor, mihi
<BR>praestetis per virtutem vestram, ut omnibus
<BR>in rebus, quicquid ex vobis &lt;ego&gt; fecero,
<BR>cuive homini dedero, habeatis eventus bonos
<BR>et effectum celerrimum. ut semper mihi
<BR>liceat favente maiestate vestra vos
<BR>colligere, .................................
<BR>ponamque vobis fruges et grates agam
<BR>per nomen Matris, quae vos iussit nascier.
</BLOCKQUOTE></BLOCKQUOTE>
<HR>
<HR>
<TABLE BORDER=0 CELLSPACING=15 CELLPADDING=0 ALIGN=Center>
<TR>
	<TD><A HREF="medieval.html">Medieval Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE>
</BODY></HTML>