<html>
	<head>
		<title>
			Tibullus Book I
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>A. TIBVLLI ELEGIAE LIBER PRIMVS</p>

<p class=smallborder></P>

<p class=margin>
<a href="#1">I</A>&nbsp;&nbsp;<a href="#2">II</A>&nbsp;&nbsp;<a href="#3">III</A>&nbsp;&nbsp;<a href="#4">IV</A>&nbsp;&nbsp;<a href="#5">V</A>&nbsp;&nbsp;<a href="#6">VI</A>&nbsp;&nbsp;<a href="#7">VII</A>&nbsp;&nbsp;<a href="#8">VIII</A>&nbsp;&nbsp;<a href="#9">IX</A>&nbsp;&nbsp;<a href="#10">X</A></p>

<p class=smallborder></P>

<p>
<a name=""></A><b>I</B>

<p>
 Divitias alius fulvo sibi congerat auro<br>
&nbsp;&nbsp;&nbsp;&nbsp&nbsp;Et teneat culti iugera multa soli,<br>
Quem labor adsiduus vicino terreat hoste,<br>
&nbsp;&nbsp;&nbsp;&nbsp&nbsp;Martia cui somnos classica pulsa fugent:<br>
Me mea paupertas vita traducat inerti,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
&nbsp;&nbsp;&nbsp;&nbsp&nbsp;Dum meus adsiduo luceat igne focus.<br>
Ipse seram teneras maturo tempore vites<br>
&nbsp;&nbsp;&nbsp;&nbsp&nbsp;Rusticus et facili grandia poma manu;<br>
Nec spes destituat, sed frugum semper acervos<br>
&nbsp;&nbsp;&nbsp;&nbsp&nbsp;Praebeat et pleno pinguia musta lacu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
Nam veneror, seu stipes habet desertus in agris<br>
&nbsp;&nbsp;&nbsp;&nbsp&nbsp;Seu vetus in trivio florida serta lapis,<br>
Et quodcumque mihi pomum novus educat annus,<br>
&nbsp;&nbsp;&nbsp;&nbsp&nbsp;Libatum agricolae ponitur ante deo.<br>
Flava Ceres, tibi sit nostro de rure corona&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
&nbsp;&nbsp;&nbsp;&nbsp&nbsp;Spicea, quae templi pendeat ante fores,<br>
Pomosisque ruber custos ponatur in hortis,<br>
&nbsp;&nbsp;&nbsp;&nbsp&nbsp;Terreat ut saeva falce Priapus aves.<br>
Vos quoque, felicis quondam, nunc pauperis agri<br>
&nbsp;&nbsp;&nbsp;&nbsp&nbsp;Custodes, fertis munera vestra, Lares.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
Tunc vitula innumeros lustrabat caesa iuvencos,<br>
&nbsp;&nbsp;&nbsp;&nbsp&nbsp;Nunc agna exigui est hostia parva soli.<br>
Agna cadet vobis, quam circum rustica pubes<br>
&nbsp;&nbsp;&nbsp;&nbsp&nbsp;Clamet 'io messes et bona vina date'.<br>
Iam modo iam possim contentus vivere parvo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
&nbsp;&nbsp;&nbsp;&nbsp&nbsp;Nec semper longae deditus esse viae,<br>
Sed Canis aestivos ortus vitare sub umbra<br>
&nbsp;&nbsp;&nbsp;&nbsp&nbsp;Arboris ad rivos praetereuntis aquae.<br>
Nec tamen interdum pudeat tenuisse bidentem<br>
&nbsp;&nbsp;&nbsp;&nbsp&nbsp;Aut stimulo tardos increpuisse boves,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
Non agnamve sinu pigeat fetumve capellae<br>
&nbsp;&nbsp;&nbsp;&nbsp&nbsp;Desertum oblita matre referre domum.<br>
At vos exiguo pecori, furesque lupique,<br>
&nbsp;&nbsp;&nbsp;&nbsp&nbsp;Parcite: de magno est praeda petenda grege.<br>
Hic ego pastoremque meum lustrare quotannis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
&nbsp;&nbsp;&nbsp;&nbsp&nbsp;Et placidam soleo spargere lacte Palem.<br>
Adsitis, divi, neu vos e paupere mensa<br>
&nbsp;&nbsp;&nbsp;&nbsp&nbsp;Dona nec e puris spernite fictilibus.<br>
Fictilia antiquus primum sibi fecit agrestis<br>
&nbsp;&nbsp;&nbsp;&nbsp&nbsp;Pocula, de facili conposuitque luto.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
Non ego divitias patrum fructusque requiro,<br>
&nbsp;&nbsp;&nbsp;&nbsp&nbsp;Quos tulit antiquo condita messis avo:<br>
Parva seges satis est, satis requiescere lecto<br>
&nbsp;&nbsp;&nbsp;&nbsp&nbsp;Si licet et solito membra levare toro.<br>
Quam iuvat inmites ventos audire cubantem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
&nbsp;&nbsp;&nbsp;&nbsp&nbsp;Et dominam tenero continuisse sinu<br>
Aut, gelidas hibernus aquas cum fuderit Auster,<br>
&nbsp;&nbsp;&nbsp;&nbsp&nbsp;Securum somnos igne iuvante sequi.<br>
Hoc mihi contingat. Sit dives iure, furorem<br>
&nbsp;&nbsp;&nbsp;&nbsp&nbsp;Qui maris et tristes ferre potest pluvias.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
O quantum est auri pereat potiusque smaragdi,<br>
&nbsp;&nbsp;&nbsp;&nbsp&nbsp;Quam fleat ob nostras ulla puella vias.<br>
Te bellare decet terra, Messalla, marique,<br>
&nbsp;&nbsp;&nbsp;&nbsp&nbsp;Ut domus hostiles praeferat exuvias;<br>
Me retinent vinctum formosae vincla puellae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
&nbsp;&nbsp;&nbsp;&nbsp&nbsp;Et sedeo duras ianitor ante fores.<br>
Non ego laudari curo, mea Delia; tecum<br>
&nbsp;&nbsp;&nbsp;&nbsp&nbsp;Dum modo sim, quaeso segnis inersque vocer.<br>
Te spectem, suprema mihi cum venerit hora,<br>
&nbsp;&nbsp;&nbsp;&nbsp&nbsp;Te teneam moriens deficiente manu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
Flebis et arsuro positum me, Delia, lecto,<br>
&nbsp;&nbsp;&nbsp;&nbsp&nbsp;Tristibus et lacrimis oscula mixta dabis.<br>
Flebis: non tua sunt duro praecordia ferro<br>
&nbsp;&nbsp;&nbsp;&nbsp&nbsp;Vincta, neque in tenero stat tibi corde silex.<br>
Illo non iuvenis poterit de funere quisquam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
&nbsp;&nbsp;&nbsp;&nbsp&nbsp;Lumina, non virgo, sicca referre domum.<br>
Tu manes ne laede meos, sed parce solutis<br>
&nbsp;&nbsp;&nbsp;&nbsp&nbsp;Crinibus et teneris, Delia, parce genis.<br>
Interea, dum fata sinunt, iungamus amores:<br>
&nbsp;&nbsp;&nbsp;&nbsp&nbsp;Iam veniet tenebris Mors adoperta caput,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
Iam subrepet iners aetas, nec amare decebit,<br>
&nbsp;&nbsp;&nbsp;&nbsp&nbsp;Dicere nec cano blanditias capite.<br>
Nunc levis est tractanda Venus, dum frangere postes<br>
&nbsp;&nbsp;&nbsp;&nbsp&nbsp;Non pudet et rixas inseruisse iuvat.<br>
Hic ego dux milesque bonus: vos, signa tubaeque,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
&nbsp;&nbsp;&nbsp;&nbsp&nbsp;Ite procul, cupidis volnera ferte viris,<br>
Ferte et opes: ego conposito securus acervo<br>
&nbsp;&nbsp;&nbsp;&nbsp&nbsp;Despiciam dites despiciamque famem.
</p>

<p class=shortborder></P>

<p>
<a name="2"></A><b>II</B>

<p>
 Adde merum vinoque novos conpesce dolores,<br>
&nbsp;&nbsp;&nbsp;&nbsp&nbsp;Occupet ut fessi lumina victa sopor,<br>
Neu quisquam multo percussum tempora baccho<br>
&nbsp;&nbsp;&nbsp;&nbsp&nbsp;Excitet, infelix dum requiescit amor.<br>
Nam posita est nostrae custodia saeva puellae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
&nbsp;&nbsp;&nbsp;&nbsp&nbsp;Clauditur et dura ianua firma sera.<br>
Ianua difficilis domini, te verberet imber,<br>
&nbsp;&nbsp;&nbsp;&nbsp&nbsp;Te Iovis imperio fulmina missa petant.<br>
Ianua, iam pateas uni mihi, victa querelis,<br>
&nbsp;&nbsp;&nbsp;&nbsp&nbsp;Neu furtim verso cardine aperta sones.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
Et mala siqua tibi dixit dementia nostra,<br>
&nbsp;&nbsp;&nbsp;&nbsp&nbsp;Ignoscas: capiti sint precor illa meo.<br>
Te meminisse decet, quae plurima voce peregi<br>
&nbsp;&nbsp;&nbsp;&nbsp&nbsp;Supplice, cum posti florida serta darem.<br>
Tu quoque ne timide custodes, Delia, falle,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
&nbsp;&nbsp;&nbsp;&nbsp&nbsp;Audendum est: fortes adiuvat ipsa Venus.<br>
Illa favet, seu quis iuvenis nova limina temptat,<br>
&nbsp;&nbsp;&nbsp;&nbsp&nbsp;Seu reserat fixo dente puella fores;<br>
Illa docet molli furtim derepere lecto,<br>
&nbsp;&nbsp;&nbsp;&nbsp&nbsp;Illa pedem nullo ponere posse sono,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
Illa viro coram nutus conferre loquaces<br>
&nbsp;&nbsp;&nbsp;&nbsp&nbsp;Blandaque conpositis abdere verba notis.<br>
Nec docet hoc omnes, sed quos nec inertia tardat<br>
&nbsp;&nbsp;&nbsp;&nbsp&nbsp;Nec vetat obscura surgere nocte timor.<br>
En ego cum tenebris tota vagor anxius urbe,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
&nbsp;&nbsp;&nbsp;&nbsp&nbsp;* * *<br>
Nec sinit occurrat quisquam, qui corpora ferro<br>
&nbsp;&nbsp;&nbsp;&nbsp&nbsp;Volneret aut rapta praemia veste petat.<br>
Quisquis amore tenetur, eat tutusque sacerque<br>
&nbsp;&nbsp;&nbsp;&nbsp&nbsp;Qualibet: insidias non timuisse decet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
Non mihi pigra nocent hibernae frigora noctis,<br>
&nbsp;&nbsp;&nbsp;&nbsp&nbsp;Non mihi, cum multa decidit imber aqua.<br>
Non labor hic laedit, reseret modo Delia postes<br>
&nbsp;&nbsp;&nbsp;&nbsp&nbsp;Et vocet ad digiti me taciturna sonum.<br>
Parcite luminibus, seu vir seu femina fiat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
&nbsp;&nbsp;&nbsp;&nbsp&nbsp;Obvia: celari volt sua furta Venus.<br>
Neu strepitu terrete pedum neu quaerite nomen<br>
&nbsp;&nbsp;&nbsp;&nbsp&nbsp;Neu prope fulgenti lumina ferte face.<br>
Siquis et inprudens adspexerit, occulat ille<br>
&nbsp;&nbsp;&nbsp;&nbsp&nbsp;Perque deos omnes se meminisse neget:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
Nam fuerit quicumque loquax, is sanguine natam,<br>
&nbsp;&nbsp;&nbsp;&nbsp&nbsp;Is Venerem e rapido sentiet esse mari.<br>
Nec tamen huic credet coniunx tuus, ut mihi verax<br>
&nbsp;&nbsp;&nbsp;&nbsp&nbsp;Pollicita est magico saga ministerio.<br>
Hanc ego de caelo ducentem sidera vidi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
&nbsp;&nbsp;&nbsp;&nbsp&nbsp;Fluminis haec rapidi carmine vertit iter,<br>
Haec cantu finditque solum Manesque sepulcris<br>
&nbsp;&nbsp;&nbsp;&nbsp&nbsp;Elicit et tepido devocat ossa rogo;<br>
Iam tenet infernas magico stridore catervas,<br>
&nbsp;&nbsp;&nbsp;&nbsp&nbsp;Iam iubet adspersas lacte referre pedem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
Cum libet, haec tristi depellit nubila caelo,<br>
&nbsp;&nbsp;&nbsp;&nbsp&nbsp;Cum libet, aestivo convocat orbe nives.<br>
Sola tenere malas Medeae dicitur herbas,<br>
&nbsp;&nbsp;&nbsp;&nbsp&nbsp;Sola feros Hecates perdomuisse canes.<br>
Haec mihi conposuit cantus, quis fallere posses:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
&nbsp;&nbsp;&nbsp;&nbsp&nbsp;Ter cane, ter dictis despue carminibus.<br>
Ille nihil poterit de nobis credere cuiquam,<br>
&nbsp;&nbsp;&nbsp;&nbsp&nbsp;Non sibi, si in molli viderit ipse toro.<br>
Tu tamen abstineas aliis: nam cetera cernet<br>
&nbsp;&nbsp;&nbsp;&nbsp&nbsp;Omnia, de me uno sentiet ipse nihil.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
Quid, credam? nempe haec eadem se dixit amores<br>
&nbsp;&nbsp;&nbsp;&nbsp&nbsp;Cantibus aut herbis solvere posse meos,<br>
Et me lustravit taedis, et nocte serena<br>
&nbsp;&nbsp;&nbsp;&nbsp&nbsp;Concidit ad magicos hostia pulla deos.<br>
Non ego, totus abesset amor, sed mutuus esset,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
&nbsp;&nbsp;&nbsp;&nbsp&nbsp;Orabam, nec te posse carere velim.<br>
Ferreus ille fuit, qui, te cum posset habere,<br>
&nbsp;&nbsp;&nbsp;&nbsp&nbsp;Maluerit praedas stultus et arma sequi.<br>
Ille licet Cilicum victas agat ante catervas,<br>
&nbsp;&nbsp;&nbsp;&nbsp&nbsp;Ponat et in capto Martia castra solo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
Totus et argento contextus, totus et auro<br>
&nbsp;&nbsp;&nbsp;&nbsp&nbsp;Insideat celeri conspiciendus equo,<br>
Ipse boves mea si tecum modo Delia possim<br>
&nbsp;&nbsp;&nbsp;&nbsp&nbsp;Iungere et in solito pascere monte pecus,<br>
Et te, dum liceat, teneris retinere lacertis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
&nbsp;&nbsp;&nbsp;&nbsp&nbsp;Mollis et inculta sit mihi somnus humo.<br>
Quid Tyrio recubare toro sine amore secundo<br>
&nbsp;&nbsp;&nbsp;&nbsp&nbsp;Prodest, cum fletu nox vigilanda venit?<br>
Nam neque tum plumae nec stragula picta soporem<br>
&nbsp;&nbsp;&nbsp;&nbsp&nbsp;Nec sonitus placidae ducere posset aquae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">80</span><br>
Num Veneris magnae violavi numina verbo,<br>
&nbsp;&nbsp;&nbsp;&nbsp&nbsp;Et mea nunc poenas inpia lingua luit?<br>
Num feror incestus sedes adiisse deorum<br>
&nbsp;&nbsp;&nbsp;&nbsp&nbsp;Sertaque de sanctis deripuisse focis?<br>
Non ego, si merui, dubitem procumbere templis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">85</span><br>
&nbsp;&nbsp;&nbsp;&nbsp&nbsp;Et dare sacratis oscula liminibus,<br>
Non ego tellurem genibus perrepere supplex<br>
&nbsp;&nbsp;&nbsp;&nbsp&nbsp;Et miserum sancto tundere poste caput.<br>
At tu, qui laetus rides mala nostra, caveto<br>
&nbsp;&nbsp;&nbsp;&nbsp&nbsp;Mox tibi: non uni saeviet usque deus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">90</span><br>
Vidi ego, qui iuvenum miseros lusisset amores,<br>
&nbsp;&nbsp;&nbsp;&nbsp&nbsp;Post Veneris vinclis subdere colla senem<br>
Et sibi blanditias tremula conponere voce<br>
&nbsp;&nbsp;&nbsp;&nbsp&nbsp;Et manibus canas fingere velle comas,<br>
Stare nec ante fores puduit caraeve puellae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">95</span><br>
&nbsp;&nbsp;&nbsp;&nbsp&nbsp;Ancillam medio detinuisse foro.<br>
Hunc puer, hunc iuvenis turba circumterit arta,<br>
&nbsp;&nbsp;&nbsp;&nbsp&nbsp;Despuit in molles et sibi quisque sinus.<br>
At mihi parce, Venus: semper tibi dedita servit<br>
&nbsp;&nbsp;&nbsp;&nbsp&nbsp;Mens mea: quid messes uris acerba tuas?
</p>

<p class=shortborder></P>

<p>
<a name="3"></A><b>III</B>

<p>
 Ibitis Aegaeas sine me, Messalla, per undas,<br>
&nbsp;&nbsp;&nbsp;&nbsp&nbsp;O utinam memores ipse cohorsque mei.<br>
Me tenet ignotis aegrum Phaeacia terris,<br>
&nbsp;&nbsp;&nbsp;&nbsp&nbsp;Abstineas avidas, Mors, modo, nigra, manus.<br>
Abstineas, Mors atra, precor: non hic mihi mater&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
&nbsp;&nbsp;&nbsp;&nbsp&nbsp;Quae legat in maestos ossa perusta sinus,<br>
Non soror, Assyrios cineri quae dedat odores<br>
&nbsp;&nbsp;&nbsp;&nbsp&nbsp;Et fleat effusis ante sepulcra comis,<br>
Delia non usquam; quae me cum mitteret urbe,<br>
&nbsp;&nbsp;&nbsp;&nbsp&nbsp;Dicitur ante omnes consuluisse deos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
Illa sacras pueri sortes ter sustulit: illi<br>
&nbsp;&nbsp;&nbsp;&nbsp&nbsp;Rettulit e trinis omina certa puer.<br>
Cuncta dabant reditus: tamen est deterrita numquam,<br>
&nbsp;&nbsp;&nbsp;&nbsp&nbsp;Quin fleret nostras respiceretque vias.<br>
Ipse ego solator, cum iam mandata dedissem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
&nbsp;&nbsp;&nbsp;&nbsp&nbsp;Quaerebam tardas anxius usque moras.<br>
Aut ego sum causatus aves aut omina dira,<br>
&nbsp;&nbsp;&nbsp;&nbsp&nbsp;Saturni sacram me tenuisse diem.<br>
O quotiens ingressus iter mihi tristia dixi<br>
&nbsp;&nbsp;&nbsp;&nbsp&nbsp;Offensum in porta signa dedisse pedem!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
Audeat invito ne quis discedere Amore,<br>
&nbsp;&nbsp;&nbsp;&nbsp&nbsp;Aut sciat egressum se prohibente deo.<br>
Quid tua nunc Isis mihi, Delia, quid mihi prosunt<br>
&nbsp;&nbsp;&nbsp;&nbsp&nbsp;Illa tua totiens aera repulsa manu,<br>
Quidve, pie dum sacra colis, pureque lavari&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
&nbsp;&nbsp;&nbsp;&nbsp&nbsp;Te&#151;memini&#151;et puro secubuisse toro?<br>
Nunc, dea, nunc succurre mihi&#151;nam posse mederi<br>
&nbsp;&nbsp;&nbsp;&nbsp&nbsp;Picta docet templis multa tabella tuis&#151;,<br>
Ut mea votivas persolvens Delia voces<br>
&nbsp;&nbsp;&nbsp;&nbsp&nbsp;Ante sacras lino tecta fores sedeat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
Bisque die resoluta comas tibi dicere laudes<br>
&nbsp;&nbsp;&nbsp;&nbsp&nbsp;Insignis turba debeat in Pharia.<br>
At mihi contingat patrios celebrare Penates<br>
&nbsp;&nbsp;&nbsp;&nbsp&nbsp;Reddereque antiquo menstrua tura Lari.<br>
Quam bene Saturno vivebant rege, priusquam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
&nbsp;&nbsp;&nbsp;&nbsp&nbsp;Tellus in longas est patefacta vias!<br>
Nondum caeruleas pinus contempserat undas,<br>
&nbsp;&nbsp;&nbsp;&nbsp&nbsp;Effusum ventis praebueratque sinum,<br>
Nec vagus ignotis repetens conpendia terris<br>
&nbsp;&nbsp;&nbsp;&nbsp&nbsp;Presserat externa navita merce ratem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
Illo non validus subiit iuga tempore taurus,<br>
&nbsp;&nbsp;&nbsp;&nbsp&nbsp;Non domito frenos ore momordit equus,<br>
Non domus ulla fores habuit, non fixus in agris,<br>
&nbsp;&nbsp;&nbsp;&nbsp&nbsp;Qui regeret certis finibus arva, lapis.<br>
Ipsae mella dabant quercus, ultroque ferebant&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
&nbsp;&nbsp;&nbsp;&nbsp&nbsp;Obvia securis ubera lactis oves.<br>
Non acies, non ira fuit, non bella, nec ensem<br>
&nbsp;&nbsp;&nbsp;&nbsp&nbsp;Inmiti saevus duxerat arte faber.<br>
Nunc Iove sub domino caedes et vulnera semper,<br>
&nbsp;&nbsp;&nbsp;&nbsp&nbsp;Nunc mare, nunc leti mille repente viae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
Parce, pater. timidum non me periuria terrent,<br>
&nbsp;&nbsp;&nbsp;&nbsp&nbsp;Non dicta in sanctos inpia verba deos.<br>
Quodsi fatales iam nunc explevimus annos,<br>
&nbsp;&nbsp;&nbsp;&nbsp&nbsp;Fac lapis inscriptis stet super ossa notis:<br>
'Hic iacet inmiti consumptus morte Tibullus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
&nbsp;&nbsp;&nbsp;&nbsp&nbsp;Messallam terra dum sequiturque mari.'<br>
Sed me, quod facilis tenero sum semper Amori,<br>
&nbsp;&nbsp;&nbsp;&nbsp&nbsp;Ipsa Venus campos ducet in Elysios.<br>
Hic choreae cantusque vigent, passimque vagantes<br>
&nbsp;&nbsp;&nbsp;&nbsp&nbsp;Dulce sonant tenui gutture carmen aves,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
Fert casiam non culta seges, totosque per agros<br>
&nbsp;&nbsp;&nbsp;&nbsp&nbsp;Floret odoratis terra benigna rosis;<br>
Ac iuvenum series teneris inmixta puellis<br>
&nbsp;&nbsp;&nbsp;&nbsp&nbsp;Ludit, et adsidue proelia miscet Amor.<br>
Illic est, cuicumque rapax mors venit amanti,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
&nbsp;&nbsp;&nbsp;&nbsp&nbsp;Et gerit insigni myrtea serta coma.<br>
At scelerata iacet sedes in nocte profunda<br>
&nbsp;&nbsp;&nbsp;&nbsp&nbsp;Abdita, quam circum flumina nigra sonant:<br>
Tisiphoneque inpexa feros pro crinibus angues<br>
&nbsp;&nbsp;&nbsp;&nbsp&nbsp;Saevit, et huc illuc inpia turba fugit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
Tum niger in porta serpentum Cerberus ore<br>
&nbsp;&nbsp;&nbsp;&nbsp&nbsp;Stridet et aeratas excubat ante fores.<br>
Illic Iunonem temptare Ixionis ausi<br>
&nbsp;&nbsp;&nbsp;&nbsp&nbsp;Versantur celeri noxia membra rota,<br>
Porrectusque novem Tityos per iugera terrae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
&nbsp;&nbsp;&nbsp;&nbsp&nbsp;Adsiduas atro viscere pascit aves.<br>
Tantalus est illic, et circum stagna, sed acrem<br>
&nbsp;&nbsp;&nbsp;&nbsp&nbsp;Iam iam poturi deserit unda sitim,<br>
Et Danai proles, Veneris quod numina laesit,<br>
&nbsp;&nbsp;&nbsp;&nbsp&nbsp;In cava Lethaeas dolia portat aquas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">80</span><br>
Illic sit, quicumque meos violavit amores,<br>
&nbsp;&nbsp;&nbsp;&nbsp&nbsp;Optavit lentas et mihi militias.<br>
At tu casta precor maneas, sanctique pudoris<br>
&nbsp;&nbsp;&nbsp;&nbsp&nbsp;Adsideat custos sedula semper anus.<br>
Haec tibi fabellas referat positaque lucerna&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">85</span><br>
&nbsp;&nbsp;&nbsp;&nbsp&nbsp;Deducat plena stamina longa colu,<br>
At circa gravibus pensis adfixa puella<br>
&nbsp;&nbsp;&nbsp;&nbsp&nbsp;Paulatim somno fessa remittat opus.<br>
Tum veniam subito, nec quisquam nuntiet ante,<br>
&nbsp;&nbsp;&nbsp;&nbsp&nbsp;Sed videar caelo missus adesse tibi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">90</span><br>
Tunc mihi, qualis eris, longos turbata capillos,<br>
&nbsp;&nbsp;&nbsp;&nbsp&nbsp;Obvia nudato, Delia, curre pede.<br>
Hoc precor, hunc illum nobis Aurora nitentem<br>
&nbsp;&nbsp;&nbsp;&nbsp&nbsp;Luciferum roseis candida portet equis.
</p>

<p class=shortborder></P>

<p>
<a name="4"></A><b>IV</B>

<p>
 'Sic umbrosa tibi contingant tecta, Priape,<br>
&nbsp;&nbsp;&nbsp;&nbsp&nbsp;Ne capiti soles, ne noceantque nives:<br>
Quae tua formosos cepit sollertia? certe<br>
&nbsp;&nbsp;&nbsp;&nbsp&nbsp;Non tibi barba nitet, non tibi culta coma est,<br>
Nudus et hibernae producis frigora brumae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
&nbsp;&nbsp;&nbsp;&nbsp&nbsp;Nudus et aestivi tempora sicca Canis.'<br>
Sic ego; tum Bacchi respondit rustica proles<br>
&nbsp;&nbsp;&nbsp;&nbsp&nbsp;Armatus curva sic mihi falce deus:<br>
'O fuge te tenerae puerorum credere turbae,<br>
&nbsp;&nbsp;&nbsp;&nbsp&nbsp;Nam causam iusti semper amoris habent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
Hic placet, angustis quod equom conpescit habenis,<br>
&nbsp;&nbsp;&nbsp;&nbsp&nbsp;Hic placidam niveo pectore pellit aquam,<br>
Hic, quia fortis adest audacia, cepit; at illi<br>
&nbsp;&nbsp;&nbsp;&nbsp&nbsp;Virgineus teneras stat pudor ante genas.<br>
Sed ne te capiant, primo si forte negabit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
&nbsp;&nbsp;&nbsp;&nbsp&nbsp;Taedia: paulatim sub iuga colla dabit.<br>
Longa dies homini docuit parere leones,<br>
&nbsp;&nbsp;&nbsp;&nbsp&nbsp;Longa dies molli saxa peredit aqua;<br>
Annus in apricis maturat collibus uvas,<br>
&nbsp;&nbsp;&nbsp;&nbsp&nbsp;Annus agit certa lucida signa vice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
Nec iurare time: Veneris periuria venti<br>
&nbsp;&nbsp;&nbsp;&nbsp&nbsp;Inrita per terras et freta summa ferunt.<br>
Gratia magna Iovi: vetuit pater ipse valere,<br>
&nbsp;&nbsp;&nbsp;&nbsp&nbsp;Iurasset cupide quicquid ineptus amor,<br>
Perque suas inpune sinit Dictynna sagittas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
&nbsp;&nbsp;&nbsp;&nbsp&nbsp;Adfirmes crines perque Minerva suos.<br>
At si tardus eris, errabis: transiet aetas.<br>
&nbsp;&nbsp;&nbsp;&nbsp&nbsp;Quam cito non segnis stat remeatque dies,<br>
Quam cito purpureos deperdit terra colores,<br>
&nbsp;&nbsp;&nbsp;&nbsp&nbsp;Quam cito formosas populus alta comas!&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
Quam iacet, infirmae venere ubi fata senectae,<br>
&nbsp;&nbsp;&nbsp;&nbsp&nbsp;Qui prior Eleo est carcere missus equos!<br>
Vidi iam iuvenem, premeret cum serior aetas,<br>
&nbsp;&nbsp;&nbsp;&nbsp&nbsp;Maerentem stultos praeteriisse dies.<br>
Crudeles divi! serpens novus exuit annos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
&nbsp;&nbsp;&nbsp;&nbsp&nbsp;Formae non ullam fata dedere moram.<br>
Solis aeterna est Baccho Phoeboque iuventas,<br>
&nbsp;&nbsp;&nbsp;&nbsp&nbsp;Nam decet intonsus crinis utrumque deum.<br>
Tu, puero quodcumque tuo temptare libebit,<br>
&nbsp;&nbsp;&nbsp;&nbsp&nbsp;Cedas: obsequio plurima vincet amor.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
Neu comes ire neges, quamvis via longa paretur<br>
&nbsp;&nbsp;&nbsp;&nbsp&nbsp;Et Canis arenti torreat arva siti,<br>
Quamvis praetexens picta ferrugine caelum<br>
&nbsp;&nbsp;&nbsp;&nbsp&nbsp;Venturam anticipet imbrifer arcus aquam.<br>
Vel si caeruleas puppi volet ire per undas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
&nbsp;&nbsp;&nbsp;&nbsp&nbsp;Ipse levem remo per freta pelle ratem.<br>
Nec te paeniteat duros subiisse labores<br>
&nbsp;&nbsp;&nbsp;&nbsp&nbsp;Aut opera insuetas adteruisse manus,<br>
Nec, velit insidiis altas si claudere valles,<br>
&nbsp;&nbsp;&nbsp;&nbsp&nbsp;Dum placeas, umeri retia ferre negent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
Si volet arma, levi temptabis ludere dextra:<br>
&nbsp;&nbsp;&nbsp;&nbsp&nbsp;Saepe dabis nudum, vincat ut ille, latus.<br>
Tum tibi mitis erit, rapias tum cara licebit<br>
&nbsp;&nbsp;&nbsp;&nbsp&nbsp;Oscula: pugnabit, sed tamen apta dabit.<br>
Rapta dabit primo, post adferet ipse roganti,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
&nbsp;&nbsp;&nbsp;&nbsp&nbsp;Post etiam collo se inplicuisse velit.<br>
Heu male nunc artes miseras haec saecula tractant:<br>
&nbsp;&nbsp;&nbsp;&nbsp&nbsp;Iam tener adsuevit munera velle puer.<br>
At tu, qui venerem docuisti vendere primus,<br>
&nbsp;&nbsp;&nbsp;&nbsp&nbsp;Quisquis es, infelix urgeat ossa lapis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
Pieridas, pueri, doctos et amate poetas,<br>
&nbsp;&nbsp;&nbsp;&nbsp&nbsp;Aurea nec superent munera Pieridas.<br>
Carmine purpurea est Nisi coma: carmina ni sint,<br>
&nbsp;&nbsp;&nbsp;&nbsp&nbsp;Ex umero Pelopis non nituisset ebur.<br>
Quem referent Musae, vivet, dum robora tellus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
&nbsp;&nbsp;&nbsp;&nbsp&nbsp;Dum caelum stellas, dum vehet amnis aquas.<br>
At qui non audit Musas, qui vendit amorem,<br>
&nbsp;&nbsp;&nbsp;&nbsp&nbsp;Idaeae currus ille sequatur Opis<br>
Et tercentenas erroribus expleat urbes<br>
&nbsp;&nbsp;&nbsp;&nbsp&nbsp;Et secet ad Phrygios vilia membra modos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
Blanditiis volt esse locum Venus ipsa: querelis<br>
&nbsp;&nbsp;&nbsp;&nbsp&nbsp;Supplicibus, miseris fletibus illa favet.'<br>
Haec mihi, quae canerem Titio, deus edidit ore,<br>
&nbsp;&nbsp;&nbsp;&nbsp&nbsp;Sed Titium coniunx haec meminisse vetat.<br>
Pareat ille suae; vos me celebrate magistrum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
&nbsp;&nbsp;&nbsp;&nbsp&nbsp;Quos male habet multa callidus arte puer.<br>
Gloria cuique sua est: me, qui spernentur, amantes<br>
&nbsp;&nbsp;&nbsp;&nbsp&nbsp;Consultent: cunctis ianua nostra patet.<br>
Tempus erit, cum me Veneris praecepta ferentem<br>
&nbsp;&nbsp;&nbsp;&nbsp&nbsp;Deducat iuvenum sedula turba senem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">80</span><br>
Heu heu quam Marathus lento me torquet amore!<br>
&nbsp;&nbsp;&nbsp;&nbsp&nbsp;Deficiunt artes, deficiuntque doli.<br>
Parce, puer, quaeso, ne turpis fabula fiam,<br>
&nbsp;&nbsp;&nbsp;&nbsp&nbsp;Cum mea ridebunt vana magisteria.
</p>

<p class=shortborder></P>

<p>
<a name="5"></A><b>V</B>

<p>
 Asper eram et bene discidium me ferre loquebar,<br>
&nbsp;&nbsp;&nbsp;&nbsp&nbsp;At mihi nunc longe gloria fortis abest.<br>
Namque agor ut per plana citus sola verbere turben,<br>
&nbsp;&nbsp;&nbsp;&nbsp&nbsp;Quem celer adsueta versat ab arte puer.<br>
Ure ferum et torque, libeat ne dicere quicquam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
&nbsp;&nbsp;&nbsp;&nbsp&nbsp;Magnificum post haec: horrida verba doma.<br>
Parce tamen, per te furtivi foedera lecti,<br>
&nbsp;&nbsp;&nbsp;&nbsp&nbsp;Per venerem quaeso conpositumque caput.<br>
Ille ego, cum tristi morbo defessa iaceres,<br>
&nbsp;&nbsp;&nbsp;&nbsp&nbsp;Te dicor votis eripuisse meis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
Ipseque te circum lustravi sulphure puro,<br>
&nbsp;&nbsp;&nbsp;&nbsp&nbsp;Carmine cum magico praecinuisset anus;<br>
Ipse procuravi, ne possent saeva nocere<br>
&nbsp;&nbsp;&nbsp;&nbsp&nbsp;Somnia, ter sancta deveneranda mola;<br>
Ipse ego velatus filo tunicisque solutis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
&nbsp;&nbsp;&nbsp;&nbsp&nbsp;Vota novem Triviae nocte silente dedi.<br>
Omnia persolvi: fruitur nunc alter amore,<br>
&nbsp;&nbsp;&nbsp;&nbsp&nbsp;Et precibus felix utitur ille meis.<br>
At mihi felicem vitam, si salva fuisses,<br>
&nbsp;&nbsp;&nbsp;&nbsp&nbsp;Fingebam demens, sed renuente deo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
Rura colam, frugumque aderit mea Delia custos,<br>
&nbsp;&nbsp;&nbsp;&nbsp&nbsp;Area dum messes sole calente teret,<br>
Aut mihi servabit plenis in lintribus uvas<br>
&nbsp;&nbsp;&nbsp;&nbsp&nbsp;Pressaque veloci candida musta pede;<br>
Consuescet numerare pecus, consuescet amantis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
&nbsp;&nbsp;&nbsp;&nbsp&nbsp;Garrulus in dominae ludere verna sinu.<br>
Illa deo sciet agricolae pro vitibus uvam,<br>
&nbsp;&nbsp;&nbsp;&nbsp&nbsp;Pro segete spicas, pro grege ferre dapem.<br>
Illa regat cunctos, illi sint omnia curae,<br>
&nbsp;&nbsp;&nbsp;&nbsp&nbsp;At iuvet in tota me nihil esse domo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
Huc veniet Messalla meus, cui dulcia poma<br>
&nbsp;&nbsp;&nbsp;&nbsp&nbsp;Delia selectis detrahat arboribus;<br>
Et tantum venerata virum hunc sedula curet,<br>
&nbsp;&nbsp;&nbsp;&nbsp&nbsp;Huic paret atque epulas ipsa ministra gerat.<br>
Haec mihi fingebam, quae nunc Eurusque Notusque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
&nbsp;&nbsp;&nbsp;&nbsp&nbsp;Iactat odoratos vota per Armenios.<br>
Saepe ego temptavi curas depellere vino,<br>
&nbsp;&nbsp;&nbsp;&nbsp&nbsp;At dolor in lacrimas verterat omne merum.<br>
Saepe aliam tenui, sed iam cum gaudia adirem,<br>
&nbsp;&nbsp;&nbsp;&nbsp&nbsp;Admonuit dominae deseruitque Venus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
Tunc me discedens devotum femina dixit<br>
&nbsp;&nbsp;&nbsp;&nbsp&nbsp;Et pudet et narrat scire nefanda meam.<br>
Non facit hoc verbis, facie tenerisque lacertis<br>
&nbsp;&nbsp;&nbsp;&nbsp&nbsp;Devovet et flavis nostra puella comis.<br>
Talis ad Haemonium Nereis Pelea quondam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
&nbsp;&nbsp;&nbsp;&nbsp&nbsp;Vecta est frenato caerula pisce Thetis.<br>
Haec nocuere mihi, quod adest huic dives amator;<br>
&nbsp;&nbsp;&nbsp;&nbsp&nbsp;Venit in exitium callida lena meum.<br>
Sanguineas edat illa dapes atque ore cruento<br>
&nbsp;&nbsp;&nbsp;&nbsp&nbsp;Tristia cum multo pocula felle bibat;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
Hanc volitent animae circum sua fata querentes<br>
&nbsp;&nbsp;&nbsp;&nbsp&nbsp;Semper et e tectis strix violenta canat;<br>
Ipsa fame stimulante furens herbasque sepulcris<br>
&nbsp;&nbsp;&nbsp;&nbsp&nbsp;Quaerat et a saevis ossa relicta lupis,<br>
Currat et inguinibus nudis ululetque per urbes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
&nbsp;&nbsp;&nbsp;&nbsp&nbsp;Post agat e triviis aspera turba canum.<br>
Eveniet: dat signa deus; sunt numina amanti,<br>
&nbsp;&nbsp;&nbsp;&nbsp&nbsp;Saevit et iniusta lege relicta Venus.<br>
At tu quam primum sagae praecepta rapacis<br>
&nbsp;&nbsp;&nbsp;&nbsp&nbsp;Desere, nam donis vincitur omnis amor.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
Pauper erit praesto semper, te pauper adibit<br>
&nbsp;&nbsp;&nbsp;&nbsp&nbsp;Primus et in tenero fixus erit latere,<br>
Pauper in angusto fidus comes agmine turbae<br>
&nbsp;&nbsp;&nbsp;&nbsp&nbsp;Subicietque manus efficietque viam,<br>
Pauper ad occultos furtim deducet amicos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
&nbsp;&nbsp;&nbsp;&nbsp&nbsp;Vinclaque de niveo detrahet ipse pede.<br>
Heu canimus frustra, nec verbis victa patescit<br>
&nbsp;&nbsp;&nbsp;&nbsp&nbsp;Ianua, sed plena est percutienda manu.<br>
At tu, qui potior nunc es, mea fata timeto:<br>
&nbsp;&nbsp;&nbsp;&nbsp&nbsp;Versatur celeri Fors levis orbe rotae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
Non frustra quidam iam nunc in limine perstat<br>
&nbsp;&nbsp;&nbsp;&nbsp&nbsp;Sedulus ac crebro prospicit ac refugit,<br>
Et simulat transire domum, mox deinde recurrit,<br>
&nbsp;&nbsp;&nbsp;&nbsp&nbsp;Solus et ante ipsas excreat usque fores.<br>
Nescio quid furtivus amor parat. utere quaeso,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
&nbsp;&nbsp;&nbsp;&nbsp&nbsp;Dum licet: in liquida nat tibi linter aqua.
</p>

<p class=shortborder></P>

<p>
<a name="6"></A><b>VI</B>

<p>
 Semper, ut inducar, blandos offers mihi voltus,<br>
&nbsp;&nbsp;&nbsp;&nbsp&nbsp;Post tamen es misero tristis et asper, Amor.<br>
Quid tibi saevitiae mecum est? an gloria magna est<br>
&nbsp;&nbsp;&nbsp;&nbsp&nbsp;Insidias homini conposuisse deum?<br>
Nam mihi tenduntur casses: iam Delia furtim&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
&nbsp;&nbsp;&nbsp;&nbsp&nbsp;Nescio quem tacita callida nocte fovet.<br>
Illa quidem tam multa negat, sed credere durum est:<br>
&nbsp;&nbsp;&nbsp;&nbsp&nbsp;Sic etiam de me pernegat usque viro.<br>
Ipse miser docui, quo posset ludere pacto<br>
&nbsp;&nbsp;&nbsp;&nbsp&nbsp;Custodes: heu heu nunc premor arte mea,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
Fingere nunc didicit causas, ut sola cubaret,<br>
&nbsp;&nbsp;&nbsp;&nbsp&nbsp;Cardine nunc tacito vertere posse fores.<br>
Tum sucos herbasque dedi, quis livor abiret,<br>
&nbsp;&nbsp;&nbsp;&nbsp&nbsp;Quem facit inpresso mutua dente venus.<br>
At tu, fallacis coniunx incaute puellae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
&nbsp;&nbsp;&nbsp;&nbsp&nbsp;Me quoque servato, peccet ut illa nihil.<br>
Neu iuvenes celebret multo sermone, caveto,<br>
&nbsp;&nbsp;&nbsp;&nbsp&nbsp;Neve cubet laxo pectus aperta sinu,<br>
Neu te decipiat nutu, digitoque liquorem<br>
&nbsp;&nbsp;&nbsp;&nbsp&nbsp;Ne trahat et mensae ducat in orbe notas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
Exibit quam saepe, time, seu visere dicet<br>
&nbsp;&nbsp;&nbsp;&nbsp&nbsp;Sacra Bonae maribus non adeunda Deae.<br>
At mihi si credas, illam sequar unus ad aras;<br>
&nbsp;&nbsp;&nbsp;&nbsp&nbsp;Tunc mihi non oculis sit timuisse meis.<br>
Saepe, velut gemmas eius signumque probarem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
&nbsp;&nbsp;&nbsp;&nbsp&nbsp;Per causam memini me tetigisse manum;<br>
Saepe mero somnum peperi tibi, at ipse bibebam<br>
&nbsp;&nbsp;&nbsp;&nbsp&nbsp;Sobria subposita pocula victor aqua.<br>
Non ego te laesi prudens: ignosce fatenti,<br>
&nbsp;&nbsp;&nbsp;&nbsp&nbsp;Iussit Amor: contra quis ferat arma deos?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
Ille ego sum, nec me iam dicere vera pudebit,<br>
&nbsp;&nbsp;&nbsp;&nbsp&nbsp;Instabat tota cui tua nocte canis.<br>
Quid tenera tibi coniuge opus? tua si bona nescis<br>
&nbsp;&nbsp;&nbsp;&nbsp&nbsp;Servare, frustra clavis inest foribus.<br>
Te tenet, absentes alios suspirat amores&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
&nbsp;&nbsp;&nbsp;&nbsp&nbsp;Et simulat subito condoluisse caput.<br>
At mihi servandam credas: non saeva recuso<br>
&nbsp;&nbsp;&nbsp;&nbsp&nbsp;Verbera, detrecto non ego vincla pedum.<br>
Tum procul absitis, quisquis colit arte capillos,<br>
&nbsp;&nbsp;&nbsp;&nbsp&nbsp;Et fluit effuso cui toga laxa sinu,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
Quisquis et occurret, ne possit crimen habere,<br>
&nbsp;&nbsp;&nbsp;&nbsp&nbsp;Stet procul aut alia ~stet procul~ ante via.<br>
Sic fieri iubet ipse deus, sic magna sacerdos<br>
&nbsp;&nbsp;&nbsp;&nbsp&nbsp;Est mihi divino vaticinata sono.<br>
Haec ubi Bellonae motu est agitata, nec acrem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
&nbsp;&nbsp;&nbsp;&nbsp&nbsp;Flammam, non amens verbera torta timet;<br>
Ipsa bipenne suos caedit violenta lacertos<br>
&nbsp;&nbsp;&nbsp;&nbsp&nbsp;Sanguineque effuso spargit inulta deam,<br>
Statque latus praefixa veru, stat saucia pectus,<br>
&nbsp;&nbsp;&nbsp;&nbsp&nbsp;Et canit eventus, quos dea magna monet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
'Parcite, quam custodit Amor, violare puellam,<br>
&nbsp;&nbsp;&nbsp;&nbsp&nbsp;Ne pigeat magno post didicisse malo.<br>
Adtigerit, labentur opes, ut volnere nostro<br>
&nbsp;&nbsp;&nbsp;&nbsp&nbsp;Sanguis, ut hic ventis diripiturque cinis.'<br>
Et tibi nescio quas dixit, mea Delia, poenas;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
&nbsp;&nbsp;&nbsp;&nbsp&nbsp;Si tamen admittas, sit precor illa levis.<br>
Non ego te propter parco tibi, sed tua mater<br>
&nbsp;&nbsp;&nbsp;&nbsp&nbsp;Me movet atque iras aurea vincit anus.<br>
Haec mihi te adducit tenebris multoque timore<br>
&nbsp;&nbsp;&nbsp;&nbsp&nbsp;Coniungit nostras clam taciturna manus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
Haec foribusque manet noctu me adfixa proculque<br>
&nbsp;&nbsp;&nbsp;&nbsp&nbsp;Cognoscit strepitus me veniente pedum.<br>
Vive diu mihi, dulcis anus: proprios ego tecum,<br>
&nbsp;&nbsp;&nbsp;&nbsp&nbsp;Sit modo fas, annos contribuisse velim.<br>
Te semper natamque tuam te propter amabo:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
&nbsp;&nbsp;&nbsp;&nbsp&nbsp;Quicquid agit, sanguis est tamen illa tuos.<br>
Sit modo casta, doce, quamvis non vitta ligatos<br>
&nbsp;&nbsp;&nbsp;&nbsp&nbsp;Impediat crines nec stola longa pedes.<br>
Et mihi sint durae leges, laudare nec ullam<br>
&nbsp;&nbsp;&nbsp;&nbsp&nbsp;Possim ego, quin oculos adpetat illa meos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
Et siquid peccasse putet, ducarque capillis<br>
&nbsp;&nbsp;&nbsp;&nbsp&nbsp;Inmerito pronas proripiarque vias.<br>
Non ego te pulsare velim, sed, venerit iste<br>
&nbsp;&nbsp;&nbsp;&nbsp&nbsp;Si furor, optarim non habuisse manus;<br>
Nec saevo sis casta metu, sed mente fideli,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
&nbsp;&nbsp;&nbsp;&nbsp&nbsp;Mutuus absenti te mihi servet amor.<br>
At, quae fida fuit nulli, post victa senecta<br>
&nbsp;&nbsp;&nbsp;&nbsp&nbsp;Ducit inops tremula stamina torta manu<br>
Firmaque conductis adnectit licia telis<br>
&nbsp;&nbsp;&nbsp;&nbsp&nbsp;Tractaque de niveo vellere ducta putat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">80</span><br>
Hanc animo gaudente vident iuvenumque catervae<br>
&nbsp;&nbsp;&nbsp;&nbsp&nbsp;Conmemorant merito tot mala ferre senem,<br>
Hanc Venus exalto flentem sublimis Olympo<br>
&nbsp;&nbsp;&nbsp;&nbsp&nbsp;Spectat et, infidis quam sit acerba, monet.<br>
Haec aliis maledicta cadant; nos, Delia, amoris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">85</span><br>
&nbsp;&nbsp;&nbsp;&nbsp&nbsp;Exemplum cana simus uterque coma.
</p>

<p class=shortborder></P>

<p>
<a name="7"></A><b>VII</B>

<p>
 Hunc cecinere diem Parcae fatalia nentes<br>
&nbsp;&nbsp;&nbsp;&nbsp&nbsp;Stamina, non ulli dissoluenda deo,<br>
Hunc fore, Aquitanas posset qui fundere gentes,<br>
&nbsp;&nbsp;&nbsp;&nbsp&nbsp;Quem tremeret forti milite victus Atax.<br>
Evenere: novos pubes Romana triumphos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
&nbsp;&nbsp;&nbsp;&nbsp&nbsp;Vidit et evinctos bracchia capta duces;<br>
At te victrices lauros, Messalla, gerentem<br>
&nbsp;&nbsp;&nbsp;&nbsp&nbsp;Portabat nitidis currus eburnus equis.<br>
Non sine me est tibi partus honos: Tarbella Pyrene<br>
&nbsp;&nbsp;&nbsp;&nbsp&nbsp;Testis et Oceani litora Santonici,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
Testis Arar Rhodanusque celer magnusque Garunna,<br>
&nbsp;&nbsp;&nbsp;&nbsp&nbsp;Carnutis et flavi caerula lympha Liger.<br>
An te, Cydne, canam, tacitis qui leniter undis<br>
&nbsp;&nbsp;&nbsp;&nbsp&nbsp;Caeruleus placidis per vada serpis aquis,<br>
Quantus et aetherio contingens vertice nubes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
&nbsp;&nbsp;&nbsp;&nbsp&nbsp;Frigidus intonsos Taurus alat Cilicas?<br>
Quid referam, ut volitet crebras intacta per urbes<br>
&nbsp;&nbsp;&nbsp;&nbsp&nbsp;Alba Palaestino sancta columba Syro,<br>
Utque maris vastum prospectet turribus aequor<br>
&nbsp;&nbsp;&nbsp;&nbsp&nbsp;Prima ratem ventis credere docta Tyros,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
Qualis et, arentes cum findit Sirius agros,<br>
&nbsp;&nbsp;&nbsp;&nbsp&nbsp;Fertilis aestiva Nilus abundet aqua?<br>
Nile pater, quanam possim te dicere causa<br>
&nbsp;&nbsp;&nbsp;&nbsp&nbsp;Aut quibus in terris occuluisse caput?<br>
Te propter nullos tellus tua postulat imbres,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
&nbsp;&nbsp;&nbsp;&nbsp&nbsp;Arida nec pluvio supplicat herba Iovi.<br>
Te canit atque suum pubes miratur Osirim<br>
&nbsp;&nbsp;&nbsp;&nbsp&nbsp;Barbara, Memphiten plangere docta bovem.<br>
Primus aratra manu sollerti fecit Osiris<br>
&nbsp;&nbsp;&nbsp;&nbsp&nbsp;Et teneram ferro sollicitavit humum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
Primus inexpertae conmisit semina terrae<br>
&nbsp;&nbsp;&nbsp;&nbsp&nbsp;Pomaque non notis legit ab arboribus.<br>
Hic docuit teneram palis adiungere vitem,<br>
&nbsp;&nbsp;&nbsp;&nbsp&nbsp;Hic viridem dura caedere falce comam;<br>
Illi iucundos primum matura sapores&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
&nbsp;&nbsp;&nbsp;&nbsp&nbsp;Expressa incultis uva dedit pedibus.<br>
Ille liquor docuit voces inflectere cantu,<br>
&nbsp;&nbsp;&nbsp;&nbsp&nbsp;Movit et ad certos nescia membra modos,<br>
Bacchus et agricolae magno confecta labore<br>
&nbsp;&nbsp;&nbsp;&nbsp&nbsp;Pectora tristitiae dissoluenda dedit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
Bacchus et adflictis requiem mortalibus adfert,<br>
&nbsp;&nbsp;&nbsp;&nbsp&nbsp;Crura licet dura conpede pulsa sonent.<br>
Non tibi sunt tristes curae nec luctus, Osiri,<br>
&nbsp;&nbsp;&nbsp;&nbsp&nbsp;Sed chorus et cantus et levis aptus amor,<br>
Sed varii flores et frons redimita corymbis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
&nbsp;&nbsp;&nbsp;&nbsp&nbsp;Fusa sed ad teneros lutea palla pedes<br>
Et Tyriae vestes et dulcis tibia cantu<br>
&nbsp;&nbsp;&nbsp;&nbsp&nbsp;Et levis occultis conscia cista sacris.<br>
Huc ades et Genium ludis Geniumque choreis<br>
&nbsp;&nbsp;&nbsp;&nbsp&nbsp;Concelebra et multo tempora funde mero:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
Illius et nitido stillent unguenta capillo,<br>
&nbsp;&nbsp;&nbsp;&nbsp&nbsp;Et capite et collo mollia serta gerat.<br>
Sic venias hodierne: tibi dem turis honores,<br>
&nbsp;&nbsp;&nbsp;&nbsp&nbsp;Liba et Mopsopio dulcia melle feram.<br>
At tibi succrescat proles, quae facta parentis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
&nbsp;&nbsp;&nbsp;&nbsp&nbsp;Augeat et circa stet veneranda senem.<br>
Nec taceat monumenta viae, quem Tuscula tellus<br>
&nbsp;&nbsp;&nbsp;&nbsp&nbsp;Candidaque antiquo detinet Alba Lare.<br>
Namque opibus congesta tuis hic glarea dura<br>
&nbsp;&nbsp;&nbsp;&nbsp&nbsp;Sternitur, hic apta iungitur arte silex.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
Te canit agricola, a magna cum venerit urbe<br>
&nbsp;&nbsp;&nbsp;&nbsp&nbsp;Serus inoffensum rettuleritque pedem.<br>
At tu, Natalis multos celebrande per annos,<br>
&nbsp;&nbsp;&nbsp;&nbsp&nbsp;Candidior semper candidiorque veni.
</p>

<p class=shortborder></P>

<p>
<a name="8"></A><b>VIII</B>

<p>
 Non ego celari possum, quid nutus amantis<br>
&nbsp;&nbsp;&nbsp;&nbsp&nbsp;Quidve ferant miti lenia verba sono.<br>
Nec mihi sunt sortes nec conscia fibra deorum,<br>
&nbsp;&nbsp;&nbsp;&nbsp&nbsp;Praecinit eventus nec mihi cantus avis:<br>
Ipsa Venus magico religatum bracchia nodo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
&nbsp;&nbsp;&nbsp;&nbsp&nbsp;Perdocuit multis non sine verberibus.<br>
Desine dissimulare: deus crudelius urit,<br>
&nbsp;&nbsp;&nbsp;&nbsp&nbsp;Quos videt invitos subcubuisse sibi.<br>
Quid tibi nunc molles prodest coluisse capillos<br>
&nbsp;&nbsp;&nbsp;&nbsp&nbsp;Saepeque mutatas disposuisse comas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
Quid fuco splendente genas ornare, quid ungues<br>
&nbsp;&nbsp;&nbsp;&nbsp&nbsp;Artificis docta subsecuisse manu?<br>
Frustra iam vestes, frustra mutantur amictus,<br>
&nbsp;&nbsp;&nbsp;&nbsp&nbsp;Ansaque conpressos conligat arta pedes.<br>
Illa placet, quamvis inculto venerit ore&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
&nbsp;&nbsp;&nbsp;&nbsp&nbsp;Nec nitidum tarda compserit arte caput.<br>
Num te carminibus, num te pallentibus herbis<br>
&nbsp;&nbsp;&nbsp;&nbsp&nbsp;Devovit tacito tempore noctis anus?<br>
Cantus vicinis fruges traducit ab agris,<br>
&nbsp;&nbsp;&nbsp;&nbsp&nbsp;Cantus et iratae detinet anguis iter,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
Cantus et e curru Lunam deducere temptat<br>
&nbsp;&nbsp;&nbsp;&nbsp&nbsp;Et faceret, si non aera repulsa sonent.<br>
Quid queror heu misero carmen nocuisse, quid herbas?<br>
&nbsp;&nbsp;&nbsp;&nbsp&nbsp;Forma nihil magicis utitur auxiliis:<br>
Sed corpus tetigisse nocet, sed longa dedisse&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
&nbsp;&nbsp;&nbsp;&nbsp&nbsp;Oscula, sed femori conseruisse femur.<br>
Nec tu difficilis puero tamen esse memento:<br>
&nbsp;&nbsp;&nbsp;&nbsp&nbsp;Persequitur poenis tristia facta Venus.<br>
Munera ne poscas: det munera canus amator,<br>
&nbsp;&nbsp;&nbsp;&nbsp&nbsp;Ut foveat molli frigida membra sinu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
Carior est auro iuvenis, cui levia fulgent<br>
&nbsp;&nbsp;&nbsp;&nbsp&nbsp;Ora nec amplexus aspera barba terit.<br>
Huic tu candentes umero subpone lacertos,<br>
&nbsp;&nbsp;&nbsp;&nbsp&nbsp;Et regum magnae despiciantur opes.<br>
At Venus invenit puero concumbere furtim,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
&nbsp;&nbsp;&nbsp;&nbsp&nbsp;Dum timet et teneros conserit usque sinus,<br>
Et dare anhelanti pugnantibus umida linguis<br>
&nbsp;&nbsp;&nbsp;&nbsp&nbsp;Oscula et in collo figere dente notas.<br>
Non lapis hanc gemmaeque iuvant, quae frigore sola<br>
&nbsp;&nbsp;&nbsp;&nbsp&nbsp;Dormiat et nulli sit cupienda viro.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
Heu sero revocatur amor seroque iuventas,<br>
&nbsp;&nbsp;&nbsp;&nbsp&nbsp;Cum vetus infecit cana senecta caput.<br>
Tum studium formae est: coma tum mutatur, ut annos<br>
&nbsp;&nbsp;&nbsp;&nbsp&nbsp;Dissimulet viridi cortice tincta nucis;<br>
Tollere tum cura est albos a stirpe capillos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
&nbsp;&nbsp;&nbsp;&nbsp&nbsp;Et faciem dempta pelle referre novam.<br>
At tu, dum primi floret tibi temporis aetas,<br>
&nbsp;&nbsp;&nbsp;&nbsp&nbsp;Utere: non tardo labitur illa pede.<br>
Neu Marathum torque: puero quae gloria victo est?<br>
&nbsp;&nbsp;&nbsp;&nbsp&nbsp;In veteres esto dura, puella, senes.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
Parce precor tenero: non illi sontica causa est,<br>
&nbsp;&nbsp;&nbsp;&nbsp&nbsp;Sed nimius luto corpora tingit amor.<br>
Vel miser absenti maestas quam saepe querelas<br>
&nbsp;&nbsp;&nbsp;&nbsp&nbsp;Conicit, et lacrimis omnia plena madent!<br>
'Quid me spernis?' ait. 'poterat custodia vinci:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
&nbsp;&nbsp;&nbsp;&nbsp&nbsp;Ipse dedit cupidis fallere posse deus.<br>
Nota venus furtiva mihi est, ut lenis agatur<br>
&nbsp;&nbsp;&nbsp;&nbsp&nbsp;Spiritus, ut nec dent oscula rapta sonum;<br>
Et possum media quamvis obrepere nocte<br>
&nbsp;&nbsp;&nbsp;&nbsp&nbsp;Et strepitu nullo clam reserare fores.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
Quid prosunt artes, miserum si spernit amantem<br>
&nbsp;&nbsp;&nbsp;&nbsp&nbsp;Et fugit ex ipso saeva puella toro?<br>
Vel cum promittit, subito sed perfida fallit,<br>
&nbsp;&nbsp;&nbsp;&nbsp&nbsp;Est mihi nox multis evigilanda malis.<br>
Dum mihi venturam fingo, quodcumque movetur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
&nbsp;&nbsp;&nbsp;&nbsp&nbsp;Illius credo tunc sonuisse pedes.'<br>
Desistas lacrimare, puer: non frangitur illa,<br>
&nbsp;&nbsp;&nbsp;&nbsp&nbsp;Et tua iam fletu lumina fessa tument.<br>
Oderunt, Pholoe, moneo, fastidia divi,<br>
&nbsp;&nbsp;&nbsp;&nbsp&nbsp;Nec prodest sanctis tura dedisse focis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
Hic Marathus quondam miseros ludebat amantes,<br>
&nbsp;&nbsp;&nbsp;&nbsp&nbsp;Nescius ultorem post caput esse deum;<br>
Saepe etiam lacrimas fertur risisse dolentis<br>
&nbsp;&nbsp;&nbsp;&nbsp&nbsp;Et cupidum ficta detinuisse mora:<br>
Nunc omnes odit fastus, nunc displicet illi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
&nbsp;&nbsp;&nbsp;&nbsp&nbsp;Quaecumque obposita est ianua dura sera.<br>
At te poena manet, ni desinis esse superba.<br>
&nbsp;&nbsp;&nbsp;&nbsp&nbsp;Quam cupies votis hunc revocare diem!
</p>

<p class=shortborder></P>

<p>
<a name="9"></A><b>IX</B>

<p>
 Quid mihi si fueras miseros laesurus amores,<br>
&nbsp;&nbsp;&nbsp;&nbsp&nbsp;Foedera per divos, clam violanda, dabas?<br>
A miser, et siquis primo periuria celat,<br>
&nbsp;&nbsp;&nbsp;&nbsp&nbsp;Sera tamen tacitis Poena venit pedibus.<br>
Parcite, caelestes: aequum est inpune licere&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
&nbsp;&nbsp;&nbsp;&nbsp&nbsp;Numina formosis laedere vestra semel.<br>
Lucra petens habili tauros adiungit aratro<br>
&nbsp;&nbsp;&nbsp;&nbsp&nbsp;Et durum terrae rusticus urget opus,<br>
Lucra petituras freta per parentia ventis<br>
&nbsp;&nbsp;&nbsp;&nbsp&nbsp;Ducunt instabiles sidera certa rates:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
Muneribus meus est captus puer, at deus illa<br>
&nbsp;&nbsp;&nbsp;&nbsp&nbsp;In cunerem et liquidas munera vertat aquas.<br>
Iam mihi persolvet poenas, pulvisque decorem<br>
&nbsp;&nbsp;&nbsp;&nbsp&nbsp;Detrahet et ventis horrida facta coma;<br>
Uretur facies, urentur sole capilli,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
&nbsp;&nbsp;&nbsp;&nbsp&nbsp;Deteret invalidos et via longa pedes.<br>
Admonui quotiens 'auro ne pollue formam:<br>
&nbsp;&nbsp;&nbsp;&nbsp&nbsp;Saepe solent auro multa subesse mala.<br>
Divitiis captus siquis violavit amorem,<br>
&nbsp;&nbsp;&nbsp;&nbsp&nbsp;Asperaque est illi difficilisque Venus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
Ure meum potius flamma caput et pete ferro<br>
&nbsp;&nbsp;&nbsp;&nbsp&nbsp;Corpus et intorto verbere terga seca.<br>
Nec tibi celandi spes sit peccare paranti:<br>
&nbsp;&nbsp;&nbsp;&nbsp&nbsp;Est deus, occultos qui vetat esse dolos.<br>
Ipse deus tacito permisit lene ministro,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
&nbsp;&nbsp;&nbsp;&nbsp&nbsp;Ederet ut multo libera verba mero;<br>
Ipse deus somno domitos emittere vocem<br>
&nbsp;&nbsp;&nbsp;&nbsp&nbsp;Iussit et invitos facta tegenda loqui.'<br>
Haec ego dicebam: nunc me flevisse loquentem,<br>
&nbsp;&nbsp;&nbsp;&nbsp&nbsp;Nunc pudet ad teneros procubuisse pedes.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
Tum mihi iurabas nullo te divitis auri<br>
&nbsp;&nbsp;&nbsp;&nbsp&nbsp;Pondere, non gemmis, vendere velle fidem,<br>
Non tibi si pretium Campania terra daretur,<br>
&nbsp;&nbsp;&nbsp;&nbsp&nbsp;Non tibi si, Bacchi cura, Falernus ager.<br>
Illis eriperes verbis mihi sidera caeli&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
&nbsp;&nbsp;&nbsp;&nbsp&nbsp;Lucere et puras fulminis esse vias.<br>
Quin etiam flebas: at non ego fallere doctus<br>
&nbsp;&nbsp;&nbsp;&nbsp&nbsp;Tergebam umentes credulus usque genas.<br>
Quid faciam, nisi et ipse fores in amore puellae?<br>
&nbsp;&nbsp;&nbsp;&nbsp&nbsp;Sed precor exemplo sit levis illa tuo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
O quotiens, verbis ne quisquam conscius esset,<br>
&nbsp;&nbsp;&nbsp;&nbsp&nbsp;Ipse comes multa lumina nocte tuli!<br>
Saepe insperanti venit tibi munere nostro<br>
&nbsp;&nbsp;&nbsp;&nbsp&nbsp;Et latuit clausas post adoperta fores.<br>
Tum miser interii, stulte confisus amari:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
&nbsp;&nbsp;&nbsp;&nbsp&nbsp;Nam poteram ad laqueos cautior esse tuos.<br>
Quin etiam adtonita laudes tibi mente canebam,<br>
&nbsp;&nbsp;&nbsp;&nbsp&nbsp;Et me nunc nostri Pieridumque pudet.<br>
Illa velim rapida Volcanus carmina flamma<br>
&nbsp;&nbsp;&nbsp;&nbsp&nbsp;Torreat et liquida deleat amnis aqua.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
Tu procul hinc absis, cui formam vendere cura est<br>
&nbsp;&nbsp;&nbsp;&nbsp&nbsp;Et pretium plena grande referre manu.<br>
At te, qui puerum donis corrumpere es ausus,<br>
&nbsp;&nbsp;&nbsp;&nbsp&nbsp;Rideat adsiduis uxor inulta dolis,<br>
Et cum furtivo iuvenem lassaverit usu,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
&nbsp;&nbsp;&nbsp;&nbsp&nbsp;Tecum interposita languida veste cubet.<br>
Semper sint externa tuo vestigia lecto,<br>
&nbsp;&nbsp;&nbsp;&nbsp&nbsp;Et pateat cupidis semper aperta domus;<br>
Nec lasciva soror dicatur plura bibisse<br>
&nbsp;&nbsp;&nbsp;&nbsp&nbsp;Pocula vel plures emeruisse viros.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
Illam saepe ferunt convivia ducere Baccho,<br>
&nbsp;&nbsp;&nbsp;&nbsp&nbsp;Dum rota Luciferi provocet orta diem.<br>
Illa nulla queat melius consumere noctem<br>
&nbsp;&nbsp;&nbsp;&nbsp&nbsp;Aut operum varias disposuisse vices.<br>
At tua perdidicit, nec tu, stultissime, sentis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
&nbsp;&nbsp;&nbsp;&nbsp&nbsp;Cum tibi non solita corpus ab arte movet.<br>
Tune putas illam pro te disponere crines<br>
&nbsp;&nbsp;&nbsp;&nbsp&nbsp;Aut tenues denso pectere dente comas?<br>
Ista haec persuadet facies, auroque lacertos<br>
&nbsp;&nbsp;&nbsp;&nbsp&nbsp;Vinciat et Tyrio prodeat apta sinu?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">70</span><br>
Non tibi, sed iuveni cuidam volt bella videri,<br>
&nbsp;&nbsp;&nbsp;&nbsp&nbsp;Devoveat pro quo remque domumque tuam.<br>
Nec facit hoc vitio, sed corpora foeda podagra<br>
&nbsp;&nbsp;&nbsp;&nbsp&nbsp;Et senis amplexus culta puella fugit.<br>
Huic tamen adcubuit noster puer: hunc ego credam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">75</span><br>
&nbsp;&nbsp;&nbsp;&nbsp&nbsp;Cum trucibus venerem iungere posse feris.<br>
Blanditiasne meas aliis tu vendere es ausus?<br>
&nbsp;&nbsp;&nbsp;&nbsp&nbsp;Tune aliis demens oscula ferre mea?<br>
Tum flebis, cum me vinctum puer alter habebit<br>
&nbsp;&nbsp;&nbsp;&nbsp&nbsp;Et geret in regno regna superba tuo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">80</span><br>
At tua tum me poena iuvet, Venerique merenti<br>
&nbsp;&nbsp;&nbsp;&nbsp&nbsp;Fixa notet casus aurea palma meos:<br>
'Hanc tibi fallaci resolutus amore Tibullus<br>
&nbsp;&nbsp;&nbsp;&nbsp&nbsp;Dedicat et grata sis, dea, mente rogat'.
</p>

<p class=shortborder></P>

<p>
<a name="10"></A><b>X</B>

<p>
 Quis fuit, horrendos primus qui protulit enses?<br>
&nbsp;&nbsp;&nbsp;&nbsp&nbsp;Quam ferus et vere ferreus ille fuit!<br>
Tum caedes hominum generi, tum proelia nata,<br>
&nbsp;&nbsp;&nbsp;&nbsp&nbsp;Tum brevior dirae mortis aperta via est.<br>
An nihil ille miser meruit, nos ad mala nostra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">5</span><br>
&nbsp;&nbsp;&nbsp;&nbsp&nbsp;Vertimus, in saevas quod dedit ille feras?<br>
Divitis hoc vitium est auri, nec bella fuerunt,<br>
&nbsp;&nbsp;&nbsp;&nbsp&nbsp;Faginus adstabat cum scyphus ante dapes.<br>
Non arces, non vallus erat, somnumque petebat<br>
&nbsp;&nbsp;&nbsp;&nbsp&nbsp;Securus sparsas dux gregis inter oves.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">10</span><br>
Tunc mihi vita foret, volgi nec tristia nossem<br>
&nbsp;&nbsp;&nbsp;&nbsp&nbsp;Arma nec audissem corde micante tubam;<br>
Nunc ad bella trahor, et iam quis forsitan hostis<br>
&nbsp;&nbsp;&nbsp;&nbsp&nbsp;Haesura in nostro tela gerit latere.<br>
Sed patrii servate Lares: aluistis et idem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">15</span><br>
&nbsp;&nbsp;&nbsp;&nbsp&nbsp;Cursarem vestros cum tener ante pedes.<br>
Neu pudeat prisco vos esse e stipite factos:<br>
&nbsp;&nbsp;&nbsp;&nbsp&nbsp;Sic veteris sedes incoluistis avi.<br>
Tum melius tenuere fidem, cum paupere cultu<br>
&nbsp;&nbsp;&nbsp;&nbsp&nbsp;Stabat in exigua ligneus aede deus.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">20</span><br>
Hic placatus erat, seu quis libaverat uva,<br>
&nbsp;&nbsp;&nbsp;&nbsp&nbsp;Seu dederat sanctae spicea serta comae,<br>
Atque aliquis voti compos liba ipse ferebat<br>
&nbsp;&nbsp;&nbsp;&nbsp&nbsp;Postque comes purum filia parva favum.<br>
At nobis aerata, Lares, depellite tela,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">25</span><br>
&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;* * *&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;<span style="font-size: 80%;">25a</span><br>
&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;* * *&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp&nbsp;<span style="font-size: 80%;">25b</span><br>
&nbsp;&nbsp;&nbsp;&nbsp&nbsp;Hostiaque e plena rustica porcus hara.<br>
Hanc pura cum veste sequar myrtoque canistra<br>
&nbsp;&nbsp;&nbsp;&nbsp&nbsp;Vincta geram, myrto vinctus et ipse caput.<br>
Sic placeam vobis: alius sit fortis in armis<br>
&nbsp;&nbsp;&nbsp;&nbsp&nbsp;Sternat et adversos Marte favente duces,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">30</span><br>
Ut mihi potanti possit sua dicere facta<br>
&nbsp;&nbsp;&nbsp;&nbsp&nbsp;Miles et in mensa pingere castra mero.<br>
Quis furor est atram bellis accersere mortem?<br>
&nbsp;&nbsp;&nbsp;&nbsp&nbsp;Inminet et tacito clam venit illa pede.<br>
Non seges est infra, non vinea culta, sed audax&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">35</span><br>
&nbsp;&nbsp;&nbsp;&nbsp&nbsp;Cerberus et Stygiae navita turpis aquae;<br>
Illic percussisque genis ustoque capillo<br>
&nbsp;&nbsp;&nbsp;&nbsp&nbsp;Errat ad obscuros pallida turba lacus.<br>
Quam potius laudandus hic est, quem prole parata<br>
&nbsp;&nbsp;&nbsp;&nbsp&nbsp;Occupat in parva pigra senecta casa.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">40</span><br>
Ipse suas sectatur oves, at filius agnos,<br>
&nbsp;&nbsp;&nbsp;&nbsp&nbsp;Et calidam fesso conparat uxor aquam.<br>
Sic ego sim, liceatque caput candescere canis,<br>
&nbsp;&nbsp;&nbsp;&nbsp&nbsp;Temporis et prisci facta referre senem.<br>
Interea pax arva colat. pax candida primum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">45</span><br>
&nbsp;&nbsp;&nbsp;&nbsp&nbsp;Duxit araturos sub iuga curva boves,<br>
Pax aluit vites et sucos condidit uvae,<br>
&nbsp;&nbsp;&nbsp;&nbsp&nbsp;Funderet ut nato testa paterna merum,<br>
Pace bidens vomerque nitent&#151;at tristia duri<br>
&nbsp;&nbsp;&nbsp;&nbsp&nbsp;Militis in tenebris occupat arma situs&#151;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">50</span><br>
Rusticus e lucoque vehit, male sobrius ipse,<br>
&nbsp;&nbsp;&nbsp;&nbsp&nbsp;Uxorem plaustro progeniemque domum.<br>
Sed Veneris tum bella calent, scissosque capillos<br>
&nbsp;&nbsp;&nbsp;&nbsp&nbsp;Femina perfractas conqueriturque fores.<br>
Flet teneras subtusa genas, sed victor et ipse&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">55</span><br>
&nbsp;&nbsp;&nbsp;&nbsp&nbsp;Flet sibi dementes tam valuisse manus.<br>
At lascivus Amor rixae mala verba ministrat,<br>
&nbsp;&nbsp;&nbsp;&nbsp&nbsp;Inter et iratum lentus utrumque sedet.<br>
A, lapis est ferrumque, suam quicumque puellam<br>
&nbsp;&nbsp;&nbsp;&nbsp&nbsp;Verberat: e caelo deripit ille deos.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">60</span><br>
Sit satis e membris tenuem rescindere vestem,<br>
&nbsp;&nbsp;&nbsp;&nbsp&nbsp;Sit satis ornatus dissoluisse comae,<br>
Sit lacrimas movisse satis: quater ille beatus,<br>
&nbsp;&nbsp;&nbsp;&nbsp&nbsp;Quo tenera irato flere puella potest.<br>
Sed manibus qui saevus erit, scutumque sudemque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="font-size: 80%;">65</span><br>
&nbsp;&nbsp;&nbsp;&nbsp&nbsp;Is gerat et miti sit procul a Venere.<br>
At nobis, Pax alma, veni spicamque teneto,<br>
&nbsp;&nbsp;&nbsp;&nbsp&nbsp;Perfluat et pomis candidus ante sinus.
</p>

<p class=border></P>

<p>
<table border=0 cellspacing=10 cellpadding=0 align=center>
<tr>
	<td><a href="tib.html">Tibullus</A>
	<td><a href="index.html">The Latin Library</A>
	<td><a href="classics.html">The Classics Page</A>
</TABLE>
</P>
</BODY></HTML>