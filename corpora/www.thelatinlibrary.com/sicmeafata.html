<HTML>
<HEAD>
 <TITLE>Sic mea fata canendo solor</TITLE> 
</HEAD> 
<BODY BACKGROUND="10.jpg" BGCOLOR="#FFFFFF">
<BR>
<CENTER><FONT SIZE=5>Incerti Auctoris<BR>
Sic mea fata canendo solor</FONT></CENTER> 
<P>
<HR>
<HR>
<P>
<BLOCKQUOTE><BLOCKQUOTE>
<FONT size=4>
Sic mea fata canendo solor,<br>
ut nece proxima facit olor.<br>
roseus effugit ore color,<br>
blandus inest meo cordi dolor.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;cura crescente,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;labore vigente,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;vigore labente,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;miser morior,<br>
hei morior, hei morior, hei morior!<br>
dum quod amem cogor, sed non amor.<br>
<p>
Si me dignetur quam desidero,<br>
felicitate Jovem supero.<br>
nocte cum illa si dormiero<br>
si sua labra semel suxero,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;mortem subire,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;placenter obire,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;vitamque finire<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;libens potero,<br>
hei potero, hei potero, hei potero.<br>
tanta si gaudia recepero.<br>
<p>
Ubera cum animadverterem<br>
optavi manus, ut involverem,<br>
simplicibus mammis ut alluderem<br>
sic cogitando sensi Venerem,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sedit in ore<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;rosa cum pudore,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;pulsatus amore<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;quod os lamberem,<br>
hei lamberem, hei lamberem, hei lamberem,<br>
luxuriando per characterem.
</BLOCKQUOTE></BLOCKQUOTE>
<HR>
<HR>
<CENTER><TABLE  BORDER=0 CELLSPACING=15 CELLPADDING=0>
<TR>
	<TD><A HREF="medieval.html">Medieval Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
</BODY>
</HTML>