<HTML> <HEAD>    
<TITLE>Pedantius: Act II</TITLE>    
<BODY BACKGROUND="back4.jpg" BGCOLOR="#FFFFFF">
<BR>
<CENTER><FONT SIZE=5>PEDANTIUS
<P>
COMOEDIA</FONT> </CENTER>
<P>
<HR><HR>
<P>
<BLOCKQUOTE>
<FONT Size=4>
<CENTER>Actus II, scena i</CENTER>
 <P>
CROBOLUS, TUSCIDILLA</CENTER>  
<P
>CROBOLUS Quid censes, mea Tuscidilla, nonne conditum suaviter hoc convivium
<br>
dedimus? Una cum esca hamum voravit, iamque mea est Lydia. Tu cibos dulces,<br>
ego blanda verba dedi.<br>
<br>
TUSCIDILLA Vide, ne mihi verba des obsecro. Ne dicas me cibos dedisse: non &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>525</B></FONT><br>
sat habes, quod amoris te vias omnes doceo; quin ut te tuamque alam postules?<br>
Ne unum (daemones meos testor) obolum a me sumes unquam, nisi mutuo, idque<br>
sub foenere: reponas mihi (priusquam ulterius progrediare) in hoc concavum<br>
palmae meae, quas iam debes pro comeatu, minas binas. Habebis a me semper<br>
<I>locum et iocum</I>, sed audin'? <I>Potum et focum </I>suppeditabis ipse, si placet. Dicis &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>530</B></FONT><br>
mihi nugas, "optima Tuscidilla, ' et <I>"m</I>emoria te colam sempiterna." Sed ego non<br>
video nummos.<br>
<br>
CRO. Ne tantillum unquam (honestissima hospes) tibi orietur a me damni, cog-<br>
nita nostra fides toto foro est, mehi vero mille sunt modi pecunias corradendi.<br>
Nam, ut omittam illam praeclarissimam rapiendi artem (quae domina est et &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>535</B></FONT><br>
regina reliquarum omnium) ego legalem istam monetam (si desit) cudere<br>
quidem ipse possum. Quin alias etiam plurimas fraudulentas artes teneo ad<br>
unguem: Alchemia<I> </I>mea homines plumbeos in usum meum aureos efficit;<br>
Magia<I> </I>promittendo aureos montes, infert in crumenam nostram argenteos<br>
nummos; Urinariam artem practicando etiam aliquid possum emungere, in &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>540</B></FONT><br>
qua nihil requiritur nisi lotio et potio. Sed quid ais ad hanc parasiticam nostram<br>
adulationis artem? Quae est ars artium et scientia scientiarum, qua iuvenes<br>
generosos (ut mures aut muscas) capimus, hos ego mea irretitos amicita devoro<br>
prorsus et absorbeo; cibus hi mihi et potus sunt, e quibus etiam (tanquam e<br>
cellis promptuariis) depromo quod lubet. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>545</B><br>
</FONT><br>
TUS. Promas igitur tandem quo solvas, quod promittis tam saepe.<br>
<br>
CRO. Cedo mihi ergo iam adolescentulum eiusmodi, eum tractabo eruditissime,<br>
primo laudibus in coelum efferam, ac Iovem alterum efficiam, ex quo tentum mei<br>
ardebit amore, ut sicut Iupiter olim<I> </I>Danaae in gremium, sic ille meas in manus<br>
imbrem aureum immittat, tum prodigalitatis eum omnes partes docebo, quomodo &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>550</B></FONT><br>
epulas luxuriantes paret, spectacula magnifica exhibeat, voluptates quasque<br>
aucupetur, famulos famelicos expleat muneribus, me vero dominum suum ef-<br>
ficiat. Hic si nummi forte deficiant, parabo sodalem aliquem mihi a consiliis, qui<br>
fundos eius omnes haereditarios emat pretio perexiguo. Sic ego et cum illo fundi<br>
et cum isto pecuniarum particepero. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>555</B><br>
</FONT><br>
TUS. Novi satis fraudulentum esse te carnificem, itaque urgeo iam ut satisfacias.<br>
Hoc enim praecavere mihi me movet.<br>
<br>
CRO. At nimium meticulosa es, viros solum, non foeminas fraudare soleo. Huic<br>
siquidem sexui fidus sum non tantum in speciem, <I>sed intus, et in cute. </I>Atque nunc<br>
tibi ut reddam quod restat, alia iam id aggressus sum via. Nosti hunc futilem &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>560</B></FONT><br>
paedagogum meum rivalem bene nummosum esse: istum statui astutiis omnibus<br>
ad usus quosque meos penitus corrodere. Sic et ille ad amores hosque persequ-<br>
endos debilior fiet, et ego inimici mei sanguine saginabo. Inceptum est, spero,<br>
aud incommode, exitus acta probabit. Sed quis hic strepitus? Tum domum re-<br>
vertere, ego Pogglostum consequar, ut Tyrophagum agenda cuncta doceam. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>565</B></FONT>  <P>
<CENTER>Actus II, scena ii  <P>
PEDANTIUS, DROMODOTUS, LUDIO, BLETUS</CENTER>  <P>
PEDANTIUS Adeste satellites et stipatores, circumcingite, circumvallate regem<br>
vestrum. <I>Sceptrum meum</I> non metuite, sed defendite. Tibi, Blete, quanquam in-<br>
genio haud nimis polles, tamen vim natura non negavit. Tu autem astes huic, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>570</B></FONT><br>
Ludio, tanquam <I>Teucer sub Aiacis clypeo.</I> Nunc si in hoc ardore iracundiae meae<br>
illum uspiam Catilinarium latronem hic aspicerem, ut ego oratorie inveherem in<br>
illum verberibus!<br>
<br>
DROMODOUS Quod si illud<I> </I>individuum vagum mihi iam demonstrativum esset,<br>
eum istoc academico telo vel ad centrum usque terrae deiicerem, et ultra si fieri &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>575</B></FONT><br>
posset. Sed non potest, nam si forte praeterit ipsum medium, tamen remearet ad<br>
centrum rursus moto quodam naturali <I>reverberativo.<br>
</I><br>
PED. Ausus es, improbe, gigantum more, bellare cum diis? Non possumus spi-<br>
ritus tuos <I>debellare superbos</I>?<br>
<br>
LUD. Praeceptor colendissime, idemque dignissime totius nostri exercitus imper-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>580</B></FONT><br>
ator, tuo semper sub vexillo lubens militabo: ita es in pace prudens, et in schola<br>
doctus, et in bello fortis, et in acie formidabilis, vel formidandus.<br>
<br>
PED. Audin' tu hunc puerulum, quam apposite quoad sensum, et figurate quoad<br>
phrasim eloquatur? Mehercule amo hunc, ita me imitatur sedulo. Hic, hic est puer<br>
aureus, albae gallinae filius, hunc haeredem scribam omnium librorum meorum, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B> 585</B></FONT><br>
praeter lexicon Nizolii, quod mecum sepeleri volo.<br>
Sed tu, quaeso, qui physiognomon es, de pullis his meis profer iudicium tuum,<br>
velut Zopyrus de<I> </I>Socrate, ut narrat Cicero meus.<br>
<br>
DRO. Quemadmodum (ut habetur in libello <I>Praedicamentorum</I>) quaedam in-<br>
sunt, et non dicuntur de; alia dicuntur de, et non insunt in; alia et insunt in et &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>590</B></FONT><br>
dicuntur de; alia nec insunt in, nec dicuntur de, ita in aliquibus inest ingenium, et<br>
non apparet; in aliis apparet esse, et non est; in aliis nec apparet; in quibusdam<br>
(quo foelici sydere nati sunt) et est, et apparet. Talis hic Ludio puer tuus.<br>
<br>
BLETUS Quid hic stamus tanquam asini otiosi? Num huc convenimus ad abi-<br>
gendas muscas? Aut hostis veniat aut nos abeamus: audivit fortasse furcifer me &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>595</B></FONT><br>
hic adesse, qui sum in omnibus nocturnis vigiliis truculentissimus contra latro-<br>
nes istos.<br>
<br>
PED. Agite, quoniam scopulos praetervecti periculorum, esse iam in vado<br>
videmur tranquillitatis, reportate iam domum denuo haec Achillea arma nostra;<br>
et si ego vel <I>st</I> vel <I>hem</I> inclamavero, accurrite rursus pugnaturi tanquam pro &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>600</B></FONT><br>
aris et focis.<br>
<br>
LUD. Iupiter optimus maximus arceat, coerceat inimicos tuos.<br>
<br>
PED. Ausculta, obsecro, lepidas pueri elegantias; progredere.<br>
<br>
LUD. Iupiter, inquam, iuvet te, Minerva minuat hostes quiscunque, Pallas ad<br>
pallorem terreat, Mars et Mors pessumdent. <I>Tantarra, Bownce.<br>
</I><br>
PED. Euge, nihil supra; id est, i pede fausto. In hoc plures insunt Pedantii. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>605</B><br>
</FONT><br>
LUD. Nisi interdum blandulis istum delinirem verbis, nunquam abstineret a<br>
verberibus. Nam utcunque fustim ignaviter, virgam certe vibrat utiliter valde.<br>
<br>
PED. Ludite<I>.<br>
</I><br>
LUD., BLE. Gratias<I>.<br>
</I><br>
BLE. Quod si ultra tres plagas saeviat, conquerar matri. Illa iubebit patrem &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>610</B></FONT><br>
meum: tum pater eum in ius vocabit coram iudice, qui flagellabit crumenam prae-<br>
ceptoris.<br>
<br>
BLE. Eamus, inquam, valete.<br>
<br>
PED. Nunc si te attentum, benevolum et docilem praebebis (quae tria neces-<br>
sario requiruntur in auditore), exponam tibi cum universim omnes, tum sigil-<br>
latim singulas (quas caelavi te hactenus) causas amoris nostri. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>615</B><br>
</FONT><br>
DRO. Scio ignorationem causarum matrem esse erroris. Sed vide ne ponas <I>non</I><br>
<I>causam pro causa</I>, et apparens bonum pro vero bono; nam sicut <I>stella cadens</I><br>
(licet sit cadens), tamen non est stella, sic bonum apparens (etsi apparens) tamen<br>
non est pronum. Praeambulis istis suppositis, incipe foeliciter.<br>
<br>
PED. Primum illud cognitum et perspectum habeas, me non titillantem illam et &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>620</B></FONT><br>
lascivientem carnis libidinem, sed solam et meram honestatem sequi. Haec pauca<br>
praemissa sint, ut occurratur cuidam tacitae obiectioni.<br>
<br>
DRO. Hic processus est methodicus et Aristotelicus, qui in <I>Physicis </I>primo,<br>
quae non sint principa, et in <I>Ethicis </I>quid non sit foelicitas, ostendit, antequam<br>
quid sit. Posito nunc ergo non <I>causativo </I>amoris tui, ordo postulat, ut verum eius &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>625</B></FONT><br>
<I>operativum</I> dicas. Certa cupiditate sublata tollitur omne originale amoris:<br>
nam nisi supponatur aliqua appetitibus, nulla relinquitur possibilitas unionis<br>
cum obiecto.Hoc vult philosophia.<br>
<br>
ED. Laudes, quas mihi tribuis, in optimam partem interpretor. Quod ad alia<br>
attinet, quae dixisti, sic habeto: non odisse me mulieres, quippe qui sciam esse<br>
earum nobis mortalibus usum aliquem necessarium. Amo igitor fateor. Non sum &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>630</B></FONT><br>
enim e silice natus, aut tygride, sicut apud Virgilium Aeneas iudicio iratae<br>
<I>Didonis</I>, vel potius <I>Did&ucirc;s</I>, secundum Graecam declinationem: <I>Sappho Sapph&ucirc;s </I><br>
per <I>&ucirc;s </I>circumflexum. Non autem amo secundum redundantiam iuvenilem, aut<br>
in summo genere, sed (si quid ego iudicare possum) philosophice. Rationes<br>
autem, quibus moveor, sunt quinque, vel potius sex. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>635</B><br>
</FONT><br>
DRO. Non refert te numero; vide sint irrefragabiles. Sed Pythagoricum hoc<br>
est, religiose et mystice numeros considerare; quorum quidam duodecim causas<br>
(tanquam duodecim figurae Zodiaci) aestimant.<br>
<br>
PED. Primo, scias velle me foelicem esse perfecte, quod omnino non fit, absque<br>
hoc additamento vel corollario<I> </I>uxoris. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>640</B><br>
</FONT><br>
DRO. Quasi vero virtus sola per se non sufficiens sit ad beatitudinem. At uxor<br>
<I>non est virtus ad minimum</I>, fortasse etiam vitium. Foemina est naturae error sive<br>
debilitas, quia natura semper intendit quod est perfectum et optimum. At mas est<br>
praestantior. Ergo . . .<br>
<br>
PED. Secundo, decrevi aedes mihi comparare de proprio, in quibus materfami- &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>645</B></FONT><br>
lias aliqua non minus necessaria est, quam campana in templo, aut lignum in<br>
foco.<br>
<br>
DRO. Revera si oeconomiam spectemus rei familiaris, uxor <I>causa est adiu-</I><br>
<I>vans </I>aequaliter. Et familia est civitas principium <I>ex quo</I>, ut demonstrat philo-<br>
sophus primo <I>Politicorum. </I>Iam, Pedanti, factus es politicus. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>650</B><br>
</FONT><br>
PED. Factus? Imo natus: quem natura ipsa finxit oratorem.<I> Bonus</I> autem <I>orator</I><br>
<I>est civitatis oraculum</I>, teste oratorum oraculo Cicerone nostro. Sed pergam in<br>
cursu instituto. Tertio, si aegrotarem aliquando, uxor est medicinale quiddam;<br>
praesertim in febri, ubi sitis regnat.<br>
<br>
DRO. Pestilentissima haec febris est, quae foeminam sitit. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>655</B><br>
</FONT><br>
PED. Quarto, nobis studiosis uxor medicamen est contra melancholiam et phren-<br>
nesim, quae nobis imminet contemplationi deditis.<br>
<br>
DRO. Etiam ut contra plethoram sanguinis interdum, si saeviat. Sed haec esset<br>
impropria praedicatio, si inferius sic praedicaretur de suo superiori.<br>
<br>
PED. Quinto, nisi fierem maritus, garrirent plebeii homines Pedantium esse eu- &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>660</B></FONT><br>
nuchum. Vah! Quod est falsissimum. Vah!<br>
<br>
DRO. Haec ratio non est coactiva. Nam multi philosophi, qui non erant mari-<br>
tati, fecerunt tamen opus naturalissimum, id est, generarunt sibi simile. Quod<br>
eunuchis non competit, certe <I>per se,</I> sed bene forte <I>per alium.</I> Causa patet: nempe<br>
propter defectum causae instrumentalis. Ergo non sequitur a non uxorato ad &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>665</B></FONT><br>
eunuchum.<br>
<br>
PED. Sexto, quid est per deos immortales (non possum enim me continere, quin<br>
exclamem) aut ad utilitatem reipublicae commodius, aut ad voluptatem bonorum<br>
omnium iucundius, aut ad gloriam nominis nostri splendidius, quam relinquere<br>
seculis venturis veram et vivam imaginem Pedantii, haeredem virtutum mearum, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>670</B></FONT><br>
et istius prolem patris. Denique quid oratori magis necessarium, quam lingua<br>
promptum esse, quae nobis est prora et puppis? Coniugatus vero binas in<br>
promptu habet linguas, unde et <I>bilinguis</I> iure optimo possit appellari. Addam<br>
etiam brevem epilogum, in quo erunt tria haec, <I>repetitio, petitio, pathos. </I>Quare &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>675</B></FONT><br>
si vel emolumenta nostra, vel reipublicae salutem respicias, valedicas huic<br>
opinioni tuae. Ego quidem, quod at me attinet, sic statuo: vere enim mihi videor<br>
esse dicturus, Hymenaeus meus deus; vel magis emblematice, <I>aut uxor, aut </I><br>
<I>vexor.<br>
</I><br>
DRO. Aethiopem lavo, hic capere non potest influentiam consilii mei, et amore &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>680</B></FONT><br>
pungitur, namquam <I>cauda draconis.</I> Unicum hoc iam restat, ut cum impressio<br>
tam profunde facta sit amoris in te (ut omnes partes et similares et dissimilares<br>
laborent in eo), si non possis prorsus et simpliciter, saltem ut attenuate convert-<br>
aris tamen, scilicet <I>signa minora cape</I>; si non secundum quantitatem, at secun-<br>
dum aliquam <I>externam apparentiam</I>, ne vulgus id videat. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>685</B><br>
</FONT><br>
PED. Prudentiam ut sumam si suades, ea est in animo, quasi sanguis in cor-<br>
pore: <I>Apollo, Pallas, et Mercurius</I> mihi sunt individui comites, quibus cerebrum<br>
meum coelum est. Quare non possum non prudens esse.<br>
<br>
DRO. Caute, caute, pro honore universitatis.<br>
<br>
PED. Imo et caste etiam. Quid ni? Nihil enim unquam admittam ego indignum &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>690</B></FONT><br>
oratore aut philosopho. Sed viden' tu aedes illasce? Ibi habitat, quae in me habi-<br>
tat, quarum parietes sunt me multo beatores, siquidem hi usque quaque Lydiam<br>
complectuntur meam, quae fugit proterve me, sicut Apollinem Daphne olim.<br>
<br>
DRO. Et tu sic irrationalis es, ut ames, quae odit te?<br>
<br>
PED. O plumbeum pugionem! Quasi non non dixerim Apollinem idem fe- &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>695</B></FONT><br>
cisse, quem ego praeposui mihi in omnibus imitandum.<br>
<br>
DRO. Sic igitur distinguo, idque ex sententia philosophi. Contrarium expetit<br>
suum contrarium, verum est, idque non contingenter, sed catholice. At addendum<br>
est tamen, non quatenus contrarium, sed medii gratia; nempe ut medium perven-<br>
iatur, ut docet Aristoteles in <I>Ethicis.</I> <FONT SIZE=2> <B>700</B><br>
</FONT><br>
PED. Utinam, ut Lynceus olim, sic ego nunc parietes istos possem oculis pene-<br>
trare, Lydiam meam quo cernerem quod agat. Sed o fors fortuna! Mihi descen-<br>
dendum est in solem et pulverem.<br>
<br>
DRO. Iam declinandum est extra Zodiacum rationis. Ego abeo.<br>
<br>
PED. Nequaquam: spectator eris mearum pugnarum, dum ego hanc adorior, vel &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>705</B></FONT><br>
adoro potius.  <P>
<CENTER>Actus II, scena iii  <P>
LYDIA, PEDANTIUS, DROMODOTUS</CENTER>  <P>
LYDIA Postquam intus curata sint omnia, ut oportuit, libet iam paulisper de me-<br>
arum successu rerum cogitare. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>710</B><br>
</FONT><br>
PEDANTIUS. Sic igitur aggredior <I>bonis </I>quod aiunt<I> avibus. </I>Etsi delector multum<br>
suavitate sermonis tui (nam non vox hominem sonat, o dea certe), tamen cogor<br>
hic propter angustias temporis reliquum amputare cursum orationis tuae.<br>
<br>
LYDIA Factum, o Fortuna, nequiter, quod istum obiecisti iam tam ineptum, tam<br>
importunatum mihi. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>715</B><br>
</FONT><br>
PED. In tempore venis, quod omnium rerum est primum: adesdum, paucis te<br>
volo.<br>
<br>
LYD. Etsi necquicuqm placeat, tamen cum inhumanam esse haud deceat, au-<br>
diam quae loquatur.<br>
<br>
PED. Cogitanti mihi saepenumero, et memoria vetera repetenti, perbeati &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>720</B></FONT><br>
(Lydia virgo) videri solent, qui et amare et amari foeliciter unquam potuerunt,<br>
ita ut simul uno eodemque puncto temporis et amantes et amati <I>esse posse</I><br>
<I>videantur. </I>Nam (ut Peripatetici perhibent) amor omnis mutuus esse debet,<br>
et reciprocus. Quapropter, ut a thesi ad hypothesin veniamus, o flexanima<br>
mea, flosque foeminarum, te per tuam pulchritudinem (qua nihil unquam vi- &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>725</B></FONT><br>
dit sol splendidius) oro obtestorque, ut quoniam amor hos regit artus meos,<br>
idem etiam tuum in sinum influat ad arctam magis copulationem nostrum (vel<br>
"nostri"<I>)</I> sic ut et tu in pectore meo, et ego in corpusculo tuo tabernaculum vitae<br>
collocemus.<br>
<br>
LYD. Aliam reperias quaeso, quam illudas; ego id agam sedulo semper, ut &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>730</B></FONT><br>
honesta sim, utcunque tibi videor.<br>
<br>
DROMODOTUS Virgo (videtur enim nobis quod sic), fortasse non vides<br>
ad imum et fundum eorum, quae dicta sint; eadem ego dicam planius: primo generaliter,<br>
post specialiter. Generaliter sic: omnis homo (intellige autem non hunc aut illum,<br>
sed ipsam <I>speciem et universalitatem</I>) est animal sociabile et congregabile natura. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>735</B></FONT><br>
Hoc tene. Iam specialiter: unusquisque desiderans, optat ipsi desideratae omnem<br>
suam quasi <I>naturalitate, et id ipsum quid hominis </I>communicare. Nunc ad applicati-<br>
onem venio. Ergo hic amicus meus cupit ut sit inter vos non solum sociabilitas ista,<br>
et confusa notio, sed etiam proximior relatio quaedam ad invicem (quae tum ef-<br>
ficitur, cum essentia unius dependet ex altero), ita ut vos duo fiatis relata, non &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>740</B></FONT><br>
tantum <I>secundum dici</I>, sed et <I>secundum esse.</I> Ad haec tibi etiam approximari<br>
desiderat non modo per <I>contactum virtualem</I>, sed et <I>localem.</I> Praeterea coniungi<br>
et coadunari in unum non<I> contiguum</I>, sed <I>continuum.</I> Ultimo, petit ut ex duobus nu-<br>
mero differentibus fiat unum<I> individuum</I>, idque indissolubiliter combinatum.<br>
<br>
PED. Quod si pectus meum fenestratum esset (quod Momus in homine exop- &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>745</B></FONT><br>
tavit), cerneres tum, cerneres (inquam) fixam, haud fictam fidem, quae si oculis<br>
cerneretur, mirabiles amores excitaret sui, ut ait Plato, sive quis alius.<br>
<br>
DRO. Quia nolo te hallucinari circa hunc amorem, quasi profectum ab in-<br>
tentione vana ex parte amici mei, cognoscas nihil eum a te petere, vel contra<br>
vel praeter honestatem. Quod sic arguitur ex sufficienti divisione: tu duplex es, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>750</B></FONT><br>
et constans ex duabus partibus, corpore et anima, ac corpus quidem (quod ne-<br>
gari non potest) est amabilissimum (nam haec superficies dealbata candoris<br>
tui valde disgregat visum nostrum). Sed tamen animam (quae est pars simpli-<br>
cissima) simpliciter et<I> propter se </I>amat, corpus <I>per accidens</I>, et animae gratia.<br>
<br>
PED. Anima tua omnes omnium amores in se complecitur, pro qua emori &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>755</B></FONT><br>
nemo unquam bonus dubitabit.<br>
<br>
LYD. Praestaret domum reverti me, quam hic irrideri facetiis.<br>
<br>
PED. Facetum esse me no eo inficias, sed nunc tamen postquam amor hic<br>
ariete suo murum mentis meae percusserit, agitur serio (serenissima Lydia).<br>
Vis ut tibi lacrymis et singultu convulsiones meas testificer? Ah virgo venefica &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>760</B></FONT><br>
et incantrix animi mei! Distrahor, divellor, id est, in duas vellor partes, quarum<br>
una est in conclavi corporis tui, altera repetit partem perditam, quam tu possides.<br>
Nam quanto primum illam tuam fascinantem faciem aspexi, statim mens mea<br>
nescio quo correpta, impulsa, abrepta, afflata furore amatorio abiit, exit, evasit,<br>
erupit e perturbato hoc domicilio, ad oras oris tui appulit, ubi formam divinam &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>765</B></FONT><br>
et certe veram idaeam Platonicam contemplatur. Sola tu potes ab ista me<br>
extasi liberare, si passura sis corpus me meum, quod hic est, coniungi rursus<br>
animae meae, quae illic est.<br>
<br>
LYD. Quin potius auferas animam hinc denuo.<br>
<br>
PED. At tu <I>me tenes ut viscus, et interficis ut basiliscus.</I> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>770</B><br>
</FONT><br>
DRO. Sicut ferrum amovere se a magnete non potest, ita istius anima (quam<br>
rapuit ad se <I>attractiva vis</I> vultus tui) recedere iam non valet rursus <I>gradu ret-</I><br>
<I>rogrado.</I> Amor in isto non <I>accidentaliter</I> sed <I>essentialiter</I> inest, ut evelli salvo<br>
interim subiecto nequaquam possit. Quare non debes te opponere huic ita <I>dia-</I><br>
<I>metraliter </I>(et tanquam in <I>linea ecliptica</I>) negando quod rogat. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>775</B><br>
</FONT><br>
PED. Intuere obsecro cum commiseratione quadam evisceratum hoc et ex-<br>
angue corpus Pedantii tui, cuius cor tot patitur dolores, quot sunt in campo<br>
flores. Splen (quod ridere facit) iam lamentabile sonat; iecur pusillum cor-<br>
radit et corrodit aquila Promethei, seu Amor; intestina cupitatibus (quasi<br>
Furiarum taedis ardentibus) incenduntur; ventriculus (sive superiorem sive &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>780</B></FONT><br>
inferiorem spectes) <I>aestuat ut clausis rabidus fornacibus ignis.</I> Sic undique<br>
amor tui astat, et instat tanquam Hannibal ad portas, ut iam nullum sit per-<br>
fugium, nisi tu des refugium: te peto ut portum, ut aram, ut asylum, deniqu<br>
ut patronam<I>.</I> Si deseris tu, perimus.<br>
<br>
DRO. Vides iam hunc te inexplicabiliter amare, et toto iecore, vel (ut vul- &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>785</B></FONT><br>
gus dicit) toto corde; sed abusive, nam <I>cogit amare iecur. </I>Quare ostendas<br>
te vicissim huic esse <I>correlativum</I>, cordis enim relatio debet esse. Et qui<br>
tangitur vero amore, debent <I>ratione differre, non autem re</I>: tractabilem vir-<br>
ginem convenit esse primo et principaliter. Deinde doctus hic est, et magis-<br>
traliter facundus. Nam sicut in septentrione ursae septem sunt stellae, sic in &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>790</B></FONT><br>
istius capite septem sunt scientiae, quarum harmonia aeque est musica, ac<br>
melodia ipsa septem planetarum, secundum Pythagoram<I>.</I><br>
<br>
LYD. Frustra laboratis, meos enim amores iam ante alter possidet.<br>
<br>
PED. Proh deum atque hominum fidem! <I>Ante rates causam? et mecum con-</I><br>
<I>fertur Crobolus</I>, putridae carnis animal, terrae filius, infoelix reipublicae lolium, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>795</B></FONT><br>
cui vix dignus est in sentina locus; quem ego docebo, quid sit irruere in alienas<br>
possessiones. Tu interim dum eripis animam isto modo mihi, et furti, et sacri-<br>
legii (nam mens mea res divina est) et homicidii rea es. Sane quod olim dixit<br>
iratus Achilles: <I>corque meum penitus turgescit trisitibusiris. </I> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>800</B><br>
</FONT><br>
DRO. Quid? Tuum hoc corpus aethereum ut illud lutum terrenum attingat? Ab-<br>
surdum: quin potius sicut ex bovillo cadavere computrescente prodeunt vermes,<br>
sic corruptio Croboli illius (qualis qualis sit) generatio sit Pedantii, de quo quoad<br>
humilitatem vere dici potest (&lt;non&gt; quod sublunaris est, sed quod ad artes attinet)<br>
supercoelestis est. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>805</B><br>
</FONT><br>
LYD. Mihi abeundum est, cum videam vos irasci tantopere.<br>
<br>
PED. Ah! Iam mitesco rursus. Nos cholerici et cito succensemus, et cito placa-<br>
mur. O Phoenix unica orbis terrarum! Respice, non despice Pedantium, et vel uno<br>
verbulo amabili laetitiam instilla febricitanti cordi meo.<br>
<br>
LYD. Convalescas ut lubet: me multa manent domi negotia &#91;<I>Exit.</I>&#93; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>810</B><br>
</FONT><br>
PED. Evanuit vero? Quid putem? Contemptumne me? Non video vel in mori-<br>
bus, vel in rebus gestis, vel in hac mediocritate ingenii quid despicere stulta pos-<br>
sit. Dicam de te, Lydia, ut <I>Hannibal</I> de <I>Phormione</I>, multas vidi delirantes foem-<br>
inas, at quae te deliraret magis, vidi neminem.<br>
<br>
DRO. Imo te video delirare, qui vis hanc gravitatem tuam ferri sursum, seu &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>815</B></FONT><br>
elevari in levitatem amatoriam, cum natura velit omne grave ferri deorsum<br>
<br>
PED. Mihi vero sic omnem abstulit animum, ut nesciam ens sim an non ens.<br>
Sequere me.  <P>
<CENTER>Actus II, scena iv  <P>
TYROPHAGUS, CROBOLUS</CENTER>  <P>
TYROPHAGUS At quid si fraudes has nostras senserit? &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>821</B><br>
</FONT><br>
CROBOLUS Quid si loquantur lapides, et videant postes? Hic quovis est obtus-<br>
ior lapide, nec maioris negotii est istum fallere, quam ferire trunctum. Tu me vel<br>
nescire hic quid sit, vel ars nostra quid possit, putas? Hic vanus est, hic Narcissus<br>
est, sui admirator inexplebilis. Cum ergo audierit Leonidam in honore et gratia &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B> 825</B></FONT><br>
esse apud regem, eundemque obtinuisse, ut regiam iste prolem erudiat, laetus,<br>
gloriosus facile credet, quod cupit; nullum dolum, nullas fallacias suspicabitur.<br>
Accinge iam itaque te.<br>
<br>
TYR. At metuo male, ne viginti minas, quas volumus, crediturus fidei meae<br>
non sit, cum cognitus ei haudquaquam sim: et certi si nosceret, nequaquam cre- &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>830</B></FONT><br>
deret.<br>
<br>
CRO. Vah, ubi est acumen tuum? Quasi vel velit vel audeat negare, quod Leo-<br>
nidae postulatur nomine. Te vero indutum hac tunica satellitis regii, et fide et<br>
honore dignissimum iudicabit. Si non obtinueris, nil pericli, sin adeptus, par-<br>
ticeps praedae eris. Eia igitur, age.<br>
<br>
TYR. Si vel viderit semel mores meos venustos, sermonis grandiloquentiam, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>835</B></FONT><br>
gestum corporis athleticum, vultum non macilentum et veternosum, sed flori-<br>
dum et ventosum, proculdubio principis in aula me nutritum coniiciet.<br>
<br>
CRO. Fac ut sentiat te aulicum esse revera, salutes hominem submisse, cur-<br>
vato corpore, tibia altera porrecta retrorsum longissime, pleno cum complexu<br>
brachiorum compelles magnificentissime, promittas summos quosque honores, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>840</B></FONT><br>
donec in officinam perductus fraudum tuarum, e rudi metallo in nummum legi-<br>
timum cudatur.<br>
<br>
TYR. Incidisti in hominem capacissimum disciplinae huius. Veterator aut syco-<br>
phanta me nemo doctior: gestit iam animus meus mihi aggredi hominem.<br>
<br>
CRO. Intellextin' tu non relevandam hanc artem nostram alchymicam? Extra- &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>845</B></FONT><br>
henda est ei quinta essentia.<br>
<br>
TYR. Sine modo, ego eum tractabo astute et alchymice.<br>
<br>
CRO. Incipe, ad appositum: ostium patet, invitat ultro te domus ipsa. Tu fac<br>
ut dominum hunc suum suppositium evomat illico. Ego te domi meae hospitis<br>
expectabo. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>850</B><br>
</FONT><br>
TYR. Eo. &#91;<I>Exit.</I>&#93;  <P>
CRO. Spero quidem iam id effecturum me, ut et iste sumptus nobis perpetuos<br>
suggerat, et mihi deinceps faciliores sint ad Lydiam meam aditus, si istum istinc<br>
abegero, qui iam nos, ut Argus, observat, inhians puellulae quasi praedae suae:<br>
quem ego nunc ut praedam meam deglutiam. Sentiet stomachi nostri calor &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT SIZE=2><B>855</B></FONT><br>
quanto superet struthiocameli furnum. Nam certe concoquere hominem, et plane<br>
absumere decrevi.<br>
Pogglostum credo carcere conclusum aliquo, cum iam nusquam appareat. Reviso<br>
quid hic agatur.
</BLOCKQUOTE>
<P>
<HR>
<HR>
<CENTER><TABLE BORDER=0 CELLSPACING=15 CELLPADDING=0>
<TR>
	<TD><A HREF="forsett.html">Forsett</A>
	<TD><A HREF="neo.html">Neo-Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
</BODY>
</HTML>