<HTML><HEAD>
<TITLE>Laureolo</TITLE></HEAD>
<BODY BACKGROUND="paper.jpg" BGCOLOR="#FFFFFF">
<BR>
<CENTER><FONT SIZE=5>IOANNIS PASCOLI LAUREOLUS (1893)</FONT></CENTER>
<P>
<CENTER> MARIAE IOANNES sorori dulcissimae.<BR>Laureolo tu casta meo mea parce Diana</CENTER>
<P>
<HR><HR>
<BLOCKQUOTE><BLOCKQUOTE><DL compact><FONT Size=4><BR>
<DD>Lucus Aricina croceum de fronde videtur<BR>
<DT><DD>exhalare diem, subeuntque crepuscula caelo.<BR>
<DD>Iam non purpurea variat lacus aequora luce;<BR>
<DT><DD>Vesper opacatis tremulus nunc murmur in undis
<DT><FONT Size=3>5</FONT><DD>lene ciet; late resonant asionibus alni.<BR>
<DT><DD>En pia reptat anus, vetulo comitante, domumque<BR>
<DT><DD>sub noctem redeunt. Domus est in limine silvae<BR>
<DT><DD>et media in dumis paleae casa tecta maniplis.<BR>
<DT><DD>"Hora subit" pia dicit anus, "qua Virbius artis
<DT><FONT Size=3>10</FONT><DD>ex hederis caput ignoti deus exserit antri<BR>
<DT><DD>cautus, et ingentes sensim nigrescere truncos<BR>
<DT><DD>ac similem nebulae fumantem prospicit umbram.<BR>
<DT><DD>Olli intus thalamus lychno cristallinus ardet<BR>
<DT><DD>perpetuo: cubat ille dies vitamque priorem
<DT><FONT Size=3>15</FONT><DD>somniat et rapitur furiis immotus equorum.<BR>
<DT><DD>Assidet et lento blanditur carmine nympha<BR>
<DT><DD>Egeria et madidam frontem solatur anhelo.<BR>
<DT><DD>Nocte deam sequitur deus, et, cum luna renidet,<BR>
<DT><DD>per lucum tacitis videas vestigia flammis
<DT><FONT Size=3>20</FONT><DD>gliscere et immortale potes deprendere murmur,<BR>
<DT><DD>quale sonant crebrae percusso marmore guttae.<BR>
<DT><DD>Sed vagus obscurusque per interlunia lustrat<BR>
<DT><DD>assidue silvam gemitu loca flebilis implens".<BR>
<DT><DD>Haec memorans tecto successerat. Ecce sub ipsa
<DT><FONT Size=3>25</FONT><DD>forma casa conspecta viri. "Recludite portam<BR>
<DT><DD>meque" ait "hospitio miserum dapibusque iuvate".<BR>
<DT><DD>Forma erat humana maior, vox triste sonabat<BR>
<DT><DD>nescioquid. Stupuere senes atque "Hospes, haveto",<BR>
<DT><DD>dixit anus, "concede intro" dextraque prehenso
<DT><FONT Size=3>30</FONT><DD>anteit. Apparet nigro domus illita fumo<BR>
<DT><DD>stellaeque a patula mediae micuere fenestra.<BR>
<DT><DD>Hanc nactus tacitas hospes circumtulit omnes<BR>
<DT><DD>per dumos acies perque atra silentia luci<BR>
<DT><DD>multa agitans: clare quem iam fulgente lucerna
<DT><FONT Size=3>35</FONT><DD>haerentem ut pura videre in nocte, subinde<BR>
<DT><DD>quaesivere oculos oculi digitusque labellis<BR>
<DT><DD>st ait impressus. Tandem conversus et ora<BR>
<DT><DD>et latos pavidis umeros oculosque flagrantes,<BR>
<DT><DD>quos silva tremulisque putes horrescere ramis,
<DT><FONT Size=3>40</FONT><DD>mirari dedit ac pharetram venantis et arcum.<BR>
<DT><DD>"Quisquis es" inquit anus "nostro succedere tecto<BR>
<DT><DD>et dignate domum praesens invisere castam,<BR>
<DT><DD>aequus ades, precor, aequus abi, de te male nunquam<BR>
<DT><DD>si meriti, silvam veriti si laedere, vestram
<DT><FONT Size=3>45</FONT><DD>si, bone, ne ipsa quidem violavit pupula sedem".<BR>
<DT><DD>Sic ait et palmis orabat uterque supinis.<BR>
<DT><DD>"Iam taceas: quid opus verbis? tibi tessera detur.<BR>
<DT><DD>Aspicite, at visum nusquam vidisse putate".<BR>
<DT><DD>Haec hospes: tremuloque senex haec adicit ore:
<DT><FONT Size=3>50</FONT><DD>"Quem te, hospes (multis nam gaudes, sancte, vocari<BR>
<DT><DD>nominibus, quorum hoc laudas, hoc tempore temnis),<BR>
<DT><DD>da quo nos igitur, nequis forte inscius erret<BR>
<DT><DD>nomine..." "Scitis enim" rapidus sic hospes, et ictam<BR>
<DT><DD>insonuit palma et tremefecit pondere mensam.
<DT><FONT Size=3>55</FONT><DD>"Vae vos ... sed moniti cautique tacenda tacete.<BR>
<DT><DD>Cur autem cessas nec donis sedula mensam<BR>
<DT><DD>instruis oblito, iamdudum, mater, aventi,<BR>
<DT><DD>quae procul in vita delectavere priore?<BR>
<DT><DD>Nec mihi liba manus durat per inhospita silvae
<DT><FONT Size=3>60</FONT><DD>ulla nec ulla dapes mihi mollit flamma paratas".<BR>
<DT><DD>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nec mora: festinant. Dependens perna camino<BR>
<DT><DD>tollitur: hinc partem resecat vetus ordine coniunx<BR>
<DT><DD>et minuit cultro sordes ornatque patellam;<BR>
<DT><DD>dein foliis mensam ficulnis sternit et affert
<DT><FONT Size=3>65</FONT><DD>succinctus raphanos et pocula sistit et atram<BR>
<DT><DD>sustinet et manibus testam vix atque genus vi.<BR>
<DT><DD>It, redit: at properata gemens anus ignibus infert<BR>
<DT><DD>liba foci: raucum flabellis urguet ahenum;<BR>
<DT><DD>imperitatque viro: nunc hoc, nunc admonet illud.
<DT><FONT Size=3>70</FONT><DD>Iam fruitur dapibus, iam dulci proluit hospes<BR>
<DT><DD>corda mero: veniamque epulis anus orat inemptis,<BR>
<DT><DD>mala memor coniunx apponit et impiger uvam.<BR>
<DT><DD>&nbsp;&nbsp;&nbsp;&nbsp;&nbsp;&nbsp;&nbsp;&nbsp; "Non indigna deo" satur ille ait "hospite cena<BR>
<DT><DD>gaudentem silvis variaque ambage beavit".
<DT><FONT Size=3>75</FONT><DD>Cui vetulus: "Macte hoc igitur, quicquid fuit, esto,<BR>
<DT><DD>non dedignatus mensam deus" inquit "acernam".<BR>
<DT><DD>"Hospes, ain vero? quippe, inquam: nulla sepulcri<BR>
<DT><DD>ara manet, nulla terra cohibebor humatus".<BR>
<DT><DD>Sic ait, at fronti rugas obduxerat. Illi
<DT><FONT Size=3>80</FONT><DD>multa diu taciti secum tum volvere, secum<BR>
<DT><DD>mirari sacro perculsi corda pavore,<BR>
<DT><DD>quod deus aeternos maereret nectaris haustus<BR>
<DT><DD>nostraque divina traheretur fronte senectus.<BR>
<DT><DD>Ecce hospes subito exclamans: "Age vive! quid autem?
<DT><FONT Size=3>85</FONT><DD>Nonne mihi luci securis quercubus horrent?<BR>
<DT><DD>nonne cavum tutis antrum me amplectitur umbris?<BR>
<DT><DD>Et mea sunt, oculi mihi quae videre, nec ulla<BR>
<DT><DD>lex humana tenet; non ullo fundit aratro<BR>
<DT><DD>terra cibum, latices non ulla vinea falce.
<DT><FONT Size=3>90</FONT><DD>Conspectus nulli, similis circumvagor Euri,<BR>
<DT><DD>ceu Sol indeprensus et avius omnia lustro,<BR>
<DT><DD>et nascor moriorque, alius sum semper et idem.<BR>
<DT><DD>Si modo cornipedum liceat vitare tumultus!<BR>
<DT><DD>si modo quis propriam supera illam luce dicaret
<DT><FONT Size=3>95</FONT><DD>usque deam, ut noctes uni mihi pulcra niteret<BR>
<DT><DD>et dum cuncta silent, claro penderet in antro!"<BR>
<DT><DD>Haec loquitur: vetuli pendent ex ore loquentis<BR>
<DT><DD>votaque suscipiunt taciti tacitique precantur,<BR>
<DT><DD>cum cernunt simul expallescere. Semita nempe
<DT><FONT Size=3>100</FONT><DD>et properante sonat late pede campus equorum.<BR>
<DT><DD>Declinant oculos, convertunt. Assidet hospes<BR>
<DT><DD>nullus: ab obscuro lucebant sidera caelo,<BR>
<DT><DD>mensa aliqua, mirum, patera ridebat et auro.<BR>
<DT><DD>Ingruit ac strepitus, propius rapit ungula turmam.
<DT><FONT Size=3>105</FONT><DD>Consistunt equites: "Ehodum!" clamatur "adeste<BR>
<DT><DD>vidistisne ferum vultu pharetraque minacem<BR>
<DT><DD>forte virum?" Vidisse virum negitavit uterque.<BR>
<DT><DD>"Quo sacer ille mihi similis dilabitur undae,<BR>
<DT><DD>avolat ut somnus tenuisque efflatur ut aura,
<DT><FONT Size=3>110</FONT><DD>Laureolus? ne illi praesto reor esse Lavernam!<BR>
<DT><DD>nonne expilatam dicas gaudere Dianam?<BR>
<DT><DD>Sed mihi pileolum nequiquam publicus optem,<BR>
<DT><DD>inveniet si aliud corvorum ventre sepulcrum!"<BR>
<DT><DD>His dictis abeunt. Ignaro corde revertunt
<DT><FONT Size=3>115</FONT><DD>instaurantque senes epulas et vina nitenti<BR>
<DT><DD>de patera fundunt, te votis rite vocantes<BR>
<DT><DD>cultorem nemorum nymphaeque potentis alumnum,<BR>
<DT><DD>uno iam functus qui bis vir Virbius aevo<BR>
<DT><DD>immortalis agis, divae satiatus amore.
<DT><FONT Size=3>120</FONT><DD>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et procul inde equitum strepitu cava terra resultat<BR>
<DT><DD>ac stupet insolitum nox intempesta sonorem.
</BLOCKQUOTE></BLOCKQUOTE>
<HR><HR>
<CENTER><TABLE BORDER=0 CELLSPACING=15 CELLPADDING=0>
<TR>
	<TD><A HREF="pascoli.html">Pascoli</A>
	<TD><A HREF="neo.html">Neo-Latin</A>
	<TD><a href="index.html">The Latin Library</A>
	<TD><a href="classics.html">The Classics Homepage</A>
</TABLE></CENTER>
</BODY></HTML>