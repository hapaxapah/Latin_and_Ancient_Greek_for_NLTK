<!DOCTYPE HTML PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
	<head>
		<title>
			Juvenal XVI
		</title>

		<meta http-equiv="Content-Type" content="text/html; charset=utf-8">
		
		<link rel="shortcut icon" href="http://www.thelatinlibrary.com/icon.ico">
		
		<link rel="StyleSheet" href="http://www.thelatinlibrary.com/latinlibrary.css">
		<link rel="StyleSheet" href="http://www.thelatinlibrary.com/latinlibrary_print.css" media="print">
	</head>
	
<body>

<div class="page_wrapper">

<h1>D. IVNI IVVENALIS SATVRA XVI</h1>

<p class="poem">
Quis numerare queat felicis praemia, Galli,<BR>
militiae? nam si subeuntur prospera castra <BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;* * *&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>2a</FONT><BR>
me pauidum excipiat tironem porta secundo<BR>
sidere. plus etenim fati ualet hora benigni<BR>
quam si nos Veneris commendet epistula Marti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>5</FONT><BR>
et Samia genetrix quae delectatur harena. <BR>
&nbsp;&nbsp;&nbsp;&nbsp;&nbsp;commoda tractemus primum communia, quorum<BR>
haut minimum illud erit, ne te pulsare togatus<BR>
audeat, immo, etsi pulsetur, dissimulet nec<BR>
audeat excussos praetori ostendere dentes&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>10</FONT><BR>
et nigram in facie tumidis liuoribus offam<BR>
atque oculum medico nil promittente relictum.<BR>
Bardaicus iudex datur haec punire uolenti<BR>
calceus et grandes magna ad subsellia surae<BR>
legibus antiquis castrorum et more Camilli&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>15</FONT><BR>
seruato, miles ne uallum litiget extra<BR>
et procul a signis. 'iustissima centurionum<BR>
cognitio est +igitur+ de milite, nec mihi derit<BR>
ultio, si iustae defertur causa querellae.'<BR>
tota cohors tamen est inimica, omnesque manipli&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>20</FONT><BR>
consensu magno efficiunt curabilis ut sit<BR>
uindicta et grauior quam iniuria. dignum erit ergo<BR>
declamatoris mulino corde Vagelli,<BR>
cum duo crura habeas, offendere tot caligas, tot<BR>
milia clauorum. quis tam procul adsit ab urbe&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>25</FONT><BR>
praeterea, quis tam Pylades, molem aggeris ultra<BR>
ut ueniat? lacrimae siccentur protinus, et se<BR>
excusaturos non sollicitemus amicos.<BR>
'da testem' iudex cum dixerit, audeat ille<BR>
nescio quis, pugnos qui uidit, dicere 'uidi,'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>30</FONT><BR>
et credam dignum barba dignumque capillis<BR>
maiorum. citius falsum producere testem<BR>
contra paganum possis quam uera loquentem<BR>
contra fortunam armati contraque pudorem. <BR>
&nbsp;&nbsp;&nbsp;&nbsp;&nbsp;praemia nunc alia atque alia emolumenta notemus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>35</FONT><BR>
sacramentorum. conuallem ruris auiti<BR>
improbus aut campum mihi si uicinus ademit<BR>
et sacrum effodit medio de limite saxum,<BR>
quod mea cum patulo coluit puls annua libo,<BR>
debitor aut sumptos pergit non reddere nummos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>40</FONT><BR>
uana superuacui dicens chirographa ligni,<BR>
expectandus erit qui lites incohet annus<BR>
totius populi. sed tum quoque mille ferenda<BR>
taedia, mille morae; totiens subsellia tantum<BR>
sternuntur, iam facundo ponente lacernas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>45</FONT><BR>
Caedicio et Fusco iam micturiente parati<BR>
digredimur, lentaque fori pugnamus harena.<BR>
ast illis quos arma tegunt et balteus ambit<BR>
quod placitum est ipsis praestatur tempus agendi,<BR>
nec res atteritur longo sufflamine litis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>50</FONT> <BR>
&nbsp;&nbsp;&nbsp;&nbsp;&nbsp;solis praeterea testandi militibus ius<BR>
uiuo patre datur. nam quae sunt parta labore<BR>
militiae placuit non esse in corpore census,<BR>
omne tenet cuius regimen pater. ergo Coranum<BR>
signorum comitem castrorumque aera merentem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>55</FONT><BR>
quamuis iam tremulus captat pater; hunc fauor aequus<BR>
prouehit et pulchro reddit sua dona labori.<BR>
ipsius certe ducis hoc referre uidetur<BR>
ut, qui fortis erit, sit felicissimus idem,<BR>
ut laeti phaleris omnes et torquibus, omnes &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<FONT Size=2>60</FONT>
</P>
<div class="footer">
	<p>
		<a href="/juvenal.html">Juvenal</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</body>
</html>