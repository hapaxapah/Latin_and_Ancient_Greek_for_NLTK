<html>
	<head>
		<title>
			Frontinus: De Limitibus
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>DE LIMITIBUS 
</p>

<p class=border></P>


<p>
Limitum prima origo, sicut Varro descripsit, a[d] disciplina[m]

&lt;Et>rusca[m]; quod aruspices orbem terrarum in duas partes diviserunt,

dextram apellaverunt &lt;quae> septentrioni subiacere&lt;t>, sinistram

quae a meridiano terra&lt;e> esse&lt;t> &lt;ab oriente ad> occasum, quod

eo sol et luna spectaret, sicut quidam carpiunt architect&lt;i> delubra

in occidente&lt;m> recte &lt;s>pectare scripserunt. Aruspices altera[m]

linea[m] a septentrione ad meridianum diviserunt terram, &lt;et> a me[ri]dia[no]

ultra antica, citra postica nominaverunt.

</P>

<p>
Ab hoc fundamento maiores nostri in agrorum mensura videntur

constituisse rationem. Primum duo limites duxerunt; unum ab oriente in

occasum, quem vocaverunt decimanum; alterum a meridiano ad septentrionem,

quem cardinem appellaverunt. Decimanus autem dividebat agrum dextra et

sinistra, cardo citra et ultra. Quare decimanus a decem potius quam a duobus,

cum omnis ager eo fine in duas dividatur partes? Vt duopondium [et duoviginti]

quod dicebant antiqui, nunc dicitur &lt;di>pondium [et viginti], sic eti&lt;am>

duo[de]cimanus decimanus est factus. Kardo nominatur quod directus a kardine[m]

caeli est. [Nam sine dubio caelum vertitur in septentrionali orbe].

</P>

<p>
Postea hoc ignorantes non nulli aliud secuti, ut quidam

agri magnitudinem, qui qua longior erat, fecerunt decumanum. Quidam non

ortum &lt;s>pectant, sed ita adversi sunt, ut sint contra septentrionem;

ut in agro Campano qui est circa Capuam, ubi est kardo in oriente[m> et

decumanus in meridianum.

</P>

<p>
Ab his duobus omnes agri partes nominantur. Reliqui limites

fiebant angustiores et inter se distabant par[t]ibus intervallis. Qui spectabant

in oriente&lt;m>, dicebant prorsos: qui dirigebant in meridianum, dicebant

[et] transversos.

</P>

<p>
Haec vocabula in lege, quae est in agro Uritano in Gallia,

item in quibusdam locis adhuc permanere dicuntur. Limites autem appellati

transvers&lt;i> s&lt;unt> a limo, [id est] antiquo verbo [transgressa];

a quo dicunt poetae "limis oculis"; item limum cinctum, quod purpuram transversam

habeat, &lt;e>t limina ostiorum. Alii et prorsos et transversos dicunt

limites a limi&lt;n>ibus, quod per eos in agro intro et foras eatur. Hi

ab incolis variis ac dissimilibus vocabulis a caeli regione aut a loci

natura sunt cognominati: in alio loco sicut in Umbria circa Fanum Fortunae,

qui ad mare spectant maritimos appellant, alibi qui ad monte&lt;m> montanos.

</P>

<p>
Primum agri modum fecerunt quattuor limitibus clausum

[figuram similem:], plerumque cent&lt;en>um pedum in utraque parte (quod

Gr&lt;a>eci plethron appellant, Osci et Umbri vorsum), nostri centen&lt;um>

et vicen&lt;um> in utraque parte; cuius ex IIII unum latus, sicut diei

XII horas, XII menses anni, XII decempedas esse voluerunt. &lt;IV> actibus

con&lt;clus>um locum primum appellatum dic&lt;unt> fundum. Hi duo fundi

iuncti iugerum definiunt. Deinde haec duo iugera iuncta in unum quadratum

agrum efficiunt, quod sint in omnes partes actus bini in hunc modum. Quidam

primum appellatum dicunt sortem et centies ductum centuria[m>. sunt qui

centuriam maiorem modum appellant, ut Cremonae de&lt;nu>m et duce&lt;nu>m.

Sunt qui minorem, ut in Italia triumvirale&lt;m> iugerum quinquagenum.Nam

et omnes in subsicivis extremae centuriae, quae non sunt quadratae, in

eadem permanent appellatione.

</P>

<p>
Optima[e] ergo ac rationalis agrorum constitutio est,

cuius decimani ab oriente in occidentem diriguntur, kardines a meridiano

in septentrionem. Multi mobilem solis ortum et occasum secuti variarunt

hanc rationem. Sic uti&lt;que> effectum est, ut decimani spectarent ex

qua parte sol eo tempore, quo mensura acta est, oriebatur. Et multi, ne

proximae coloniae limitibus ordinatos limites mitterent, exacta conversione

di&lt;s>creverunt. Et sic per totum orbem terrarum est unaquaeque limitum

constitutio, ubi proxima&nbsp; ***

</P>

<p>
Sunt et aliae limitum condiciones, quae ad solum non

pertinent [, hoc est ad artem nostram]. Solum autem quodcumque coloniae

est adsignatum, id universum pertica appellatur: quidquid huic universitati

adplicitum est ex alterius civitatis fine, [sine solidum sive &lt;culte>llatum

fuerit,] praefectura appellatur.
</p>
<div class="footer">
	<p>
		<a href="/frontinus.html">Frontinus</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</BODY></HTML>