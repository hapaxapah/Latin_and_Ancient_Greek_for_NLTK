<HTML>
<HEAD>
<TITLE>Joseph Addison: Sphaeristerium</TITLE>
<META HTTP-EQUIV="Content-Type" CONTENT="text/html; CHARSET=iso-8859-1"><LINK REL="SHORTCUT ICON" HREF="http://www.thelatinlibrary.com/icon.ico">
</HEAD>
<BODY BACKGROUND="/back4.jpg" BGCOLOR="#FFFFFF">
<BR>
<CENTER><FONT SIZE=5>JOSEPHUS ADDISON<BR> SPHAERISTERIUM</FONT></CENTER>
<P>
<HR><HR>
<FONT SIZE=4>
<BLOCKQUOTE><BLOCKQUOTE>
<DL compact>
<DT><DD>Hic, ubi graminea in latum sese explicat aequor<BR>
<DT><DD>Planities, vacuoque ingens patet area campo,<BR>
<DT><DD>Cum solem nondum fumantia prata fatentur<BR>
<DT><DD>Exortum, et tumidae pendent in gramine guttae,<BR>
<DT><DD>Improba falx noctis parva incrementa prioris<BR>
<DT><DD>Desecat, exiguam radens a cespite messem:<BR>
<DT><DD>Tum motu assiduo saxum versatile terram<BR>
<DT><DD>Deprimit extantem, et surgentes atterit herbas.<BR>
<DT><DD>Lignea percurrunt vernantem turba palaestram<BR>
<DT><FONT SIZE=2>10</FONT><DD>Uncta, nigens oleo, formae quibus esse rotundae<BR>
<DT><DD>Artificis ferrum dederat, facilisque moveri.<BR>
<DT><DD>Ne tamen offendant incauti errore globorum<BR>
<DT><DD>Quaeque suis incisa notis stat sphaera; sed unus<BR>
<DT><DD>Hanc vult, quae infuso multum inclinata metallo<BR>
<DT><DD>Vertitur in gyros, et iniquo tramite currit;<BR>
<DT><DD>Quin alii diversa placet, quam parcius urget<BR>
<DT><DD>Plumbea vis, motuque sinit procedere recto.<BR>
<DT><DD>Postquam ideo in partes turbam distinxerat aequas<BR>
<DT><DD>Consilium, aut sors; quisque suis accingitur armis.<BR>
<DT><FONT SIZE=2>20</FONT><DD>Evolat orbiculus, quae cursum meta futurum<BR>
<DT><DD>Designat; jactique legens vestigia, primam,<BR>
<DT><DD>Qui certamen init, sphaeram demittit, at illa<BR>
<DT><DD>Leniter effusa, exiguum quod ducit in orbem,<BR>
<DT><DD>Radit iter, donec sensim primo impete fesso<BR>
<DT><DD>Subsistat; subito globus emicat alter et alter.<BR>
<DT><DD>Mox ubi funduntur late agmina crebra minorem<BR>
<DT><DD>Sparsa per orbiculum, stipantque frequentia metam,<BR>
<DT><DD>Atque negant faciles aditus; jam cautius exit,<BR>
<DT><DD>Et leviter sese insinuat revolubile lignum.<BR>
<DT><FONT SIZE=2>30</FONT><DD>At si forte globum, qui misit, spectat inertem<BR>
<DT><DD>Serpere, et impressum subito languescere motum,<BR>
<DT><DD>Pone urget sphaerae vestigia, et anxius instat,<BR>
<DT><DD>Objurgatque moras, currentique imminet orbi.<BR>
<DT><DD>Atque ut segnis honos dextrae servetur, iniquam<BR>
<DT><DD>Incusat terram, ac surgentem in marmore nodum.<BR>
<DT><DD>Nec risus tacuere, globus cum volvitur actus<BR>
<DT><DD>Infami jactu, aut nimium vestigia plumbum<BR>
<DT><DD>Allicit, et sphaeram a recto trahit insita virtus<BR>
<DT><DD>Tum qui projecit, strepitus effundit inanes,<BR>
<DT><FONT SIZE=2>40</FONT><DD>Et, variam in speciem distorto corpore, falsos<BR>
<DT><DD>Increpat errores, et dat convitia ligno.<BR>
<DT><DD>Sphaera sed, irarum temnens ludibria, coeptum<BR>
<DT><DD>Pergit iter, nullisque movetur surda querelis.<BR>
<DT><DD>Illa tamen laudes summumque meretur honorem,<BR>
<DT><DD>Quae non dirumpit cursum, absistitque moveri,<BR>
<DT><DD>Donec turbam inter crebram dilapsa supremum<BR>
<DT><DD>Perfecit studium, et metae inclinata recumbit.<BR>
<DT><DD>Hostis at haerentem orbiculo detrudere sphaeram<BR>
<DT><DD>Certat, luminibusque viam signantibus omnes<BR>
<DT><FONT SIZE=2>50</FONT><DD>Intendit vires, et missile fortiter urget:<BR>
<DT><DD>Evolat adducto non segnis sphaera lacerto.<BR>
<DT><DD>Haud ita prosiliens Eleo carcere pernix<BR>
<DT><DD>Auriga invehitur, cum raptus ab axe citato<BR>
<DT><DD>Currentesque domos videt, et fugentia tecta.<BR>
<DT><DD>Si tamen in duros, obstructa satellite multo,<BR>
<DT><DD>Impingant socios, confundatque orbibus orbes;<BR>
<DT><DD>Tum fervet bilis, fortunam damnat acerbam,<BR>
<DT><DD>Atque deos atque astra vocat crudelia.<BR>
<DT><DD>Si vero incursus faciles, aditumque patentem<BR>
<DT><FONT SIZE=2>60</FONT><DD>Inveniat, partoque hostis spolietur honore:<BR>
<DT><DD>Turba fremit confusa, sonisque frequentibus, euge,<BR>
<DT><DD>Exclamant socii; plausu strepit omne viretum.<BR>
<DT><DD>Interea fessos inimico Sirius astro<BR>
<DT><DD>Corripit, et salsas exudant corpora guttas;<BR>
<DT><DD>Lenia jam zephyri spirantes frigora, et umbrae<BR>
<DT><DD>Captantur, vultuque fluens abstergitur humor.
</BLOCKQUOTE></BLOCKQUOTE></BLOCKQUOTE>
<TABLE BORDER=0 CELLSPACING=15 CELLPADDING=0 ALIGN=CENTER> <TR> <TD><A HREF="/addison.html">Addison</A> 	<TD><A HREF="/neo.html">Neo-Latin</A><TD><a href="/index.html">The Latin Library</A> <TD><a href="/classics.html">The Classics Page</A> </TABLE>
</BODY>
</HTML>