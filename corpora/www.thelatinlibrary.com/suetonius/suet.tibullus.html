<html>
	<head>
		<title>
			Suetonius: Life of Tibullus
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>C. SVETONI TRANQVILLVI DE POETIS<br>VITA TIBULLI
</P>

<p class=border></P>

<p class=poetry>
"Te quoque Vergilio comitem non aequa, Tibulle, <br>
Mors iuvenem campos misit ad Elysios, <br>
Ne foret, aut elegis molles qui fleret amores <br>
Aut caneret forti regia bella pede."
</p>

<p>
Albius Tibullus eques Romanus, insignis forma cultuque corporis
observabilis, ante alios Corvinum Messalam oratorem dilexit, cuius etiam
contubernalis Aquitanico bello militaribus donis donatus est. Hic
multorum iudicio principem inter elegiographos obtinet locum. Epistolae
quoque eius amatoriae, quamquam breves, omnino utiles sunt. Obiit
adulescens, ut indicat epigramma supra scriptum. 
</p>

<p class=border></P>

<p>
<table border=0 cellspacing=10 cellpadding=0 align=CENTER>
<tr>
	<td><a href="/suet.html">Suetonius</A>
	<td><a href="/index.html">The Latin Library</A>
	<td><a href="/classics.html">The Classics Page</A>
</TABLE>
</p>
</BODY>
</HTML>