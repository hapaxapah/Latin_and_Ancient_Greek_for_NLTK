<html>
	<head>
		<title>
			Martial XIV: Apophoreta
		</title>

		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="http://www.thelatinlibrary.com/latinlibrary.css">
	</head>
	
<body>

<p class=pagehead>M. VALERI MARTIALIS
	 EPIGRAMMATON<br>(APOPHORETA)
</P>

<p>
<p class=border></P>

<p>
<b>1</B>
<p>
Synthesibus dum gaudet eques dominusque
		senator<br>&nbsp;&nbsp;&nbsp;&nbsp;&nbsp;Dumque decent nostrum 
      pillea sumpta Iovem;<br>Nec timet aedilem moto spectare 
      fritillo,<br>&nbsp;&nbsp;&nbsp;&nbsp;&nbsp;Cum videat gelidos tam 
      prope verna lacus:</P>

<p>Divitis alternas et pauperis accipe
		sortes:<br>&nbsp;&nbsp;&nbsp;&nbsp;&nbsp;Praemia convivae dent sua quisque
		suo.<br>'Sunt apinae tricaeque et si quid vilius
		istis.'<br>&nbsp;&nbsp;&nbsp;&nbsp;&nbsp;Quis nescit? vel quis tam manifesta
		negat?<br>Sed quid agam potius madidis, Saturne, diebus,<br>
&nbsp;&nbsp;&nbsp;&nbsp;&nbsp;Quos tibi pro caelo filius ipse
		dedit?<br>Vis scribam Thebas Troiamve malasve
		Mycenas?<br>&nbsp;&nbsp;&nbsp;&nbsp;&nbsp;'Lude,' inquis, 'nucibus'. Perdere
		nolo nuces.
</P>

<p>
<strong>II</STRONG>
</P>

<p>
Quo vis cumque loco potes hunc
		finire libellum:<br>&nbsp;&nbsp;&nbsp;&nbsp;&nbsp;Versibus explicitumst omne
		duobus opus.<br>Lemmata si quaeris cur sint adscripta,
		docebo:<br>&nbsp;&nbsp;&nbsp;&nbsp;&nbsp;Ut, si malueris, lemmata sola
		legas.
</P>

<p>
<strong>III&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Pugillares citrei.</I>
</P>

<p>
Secta nisi in tenues essemus ligna
		tabellas,<br>&nbsp;&nbsp;&nbsp;&nbsp;&nbsp;Essemus Libyci nobile dentis
		onus.
</P>

<p>
<strong>IV&nbsp;</STRONG>&nbsp;&nbsp;&nbsp;&nbsp;&nbsp; &nbsp;&nbsp;&nbsp;
		<i>Quinquiplices.</I>
</P>

<p>
Caede iuvencorum domini calet area
		felix,<br>&nbsp;&nbsp;&nbsp;&nbsp;&nbsp;Quinquiplici cera cum datur altus
		honos.
</P>

<p>
<strong>V</STRONG>&nbsp;&nbsp;&nbsp;&nbsp;&nbsp;&nbsp; 
      &nbsp;&nbsp;&nbsp;
		&nbsp; <i>Pugillares eborei.</I>
</P>

<p>
Languida ne tristes
		obscurent lumina cerae,<br>&nbsp;&nbsp;&nbsp;&nbsp;&nbsp;Nigra tibi niveum
		littera pingat
		ebur.
</P>

<p>
<strong>VI</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		&nbsp; <i>Triplices.</I>
</P>

<p>
Tunc triplices nostros non vilia dona
		putabis,<br>&nbsp;&nbsp;&nbsp;&nbsp;&nbsp;Cum se venturam scribet amica
		tibi.
</P>

<p>
<strong>VII</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Pugillares membranei.</I>
</P>

<p>
Esse puta ceras, licet haec membrana
		vocetur:<br>&nbsp;&nbsp;&nbsp;&nbsp;&nbsp;Delebis, quotiens scripta novare
		voles.
</P>

<p>
<strong>VIII&nbsp;</STRONG>&nbsp;&nbsp;&nbsp;&nbsp;&nbsp;&nbsp;
		<i>Vitelliani.</I>
</P>

<p>
Nondum legerit hos licet puella,<br>Novit quid
		cupiant
		Vitelliani.
</P>

<p>
<strong>IX</STRONG><i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		Idem.</I>
</P>

<p>
Quod minimos cernis, mitti nos credis
		amicae.<br>&nbsp;&nbsp;&nbsp;&nbsp;&nbsp;Falleris: et nummos ista tabella
		rogat.
</P>

<p>
<strong>X</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		&nbsp;&nbsp; <i>Chartae maiores.</I>
</P>

<p>
Non est, munera quod putes
		pusilla,<br>Cum donat vacuas poeta chartas.
</P>

<p>
<strong>X</STRONG>
		&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <i>Chartae
		epistulares.</I>
</P>

<p>
Seu leviter noto, seu caro missa
		sodali<br>&nbsp;&nbsp;&nbsp;&nbsp;&nbsp;Omnes ista solet charta vocare
		suos.
</P>

<p>
<strong>XII&nbsp;</STRONG>
		 &nbsp;&nbsp;&nbsp;&nbsp;&nbsp;&nbsp;&nbsp;&nbsp; <i>Loculi eborei.</I>
</P>

<p>
Hos nisi de flava loculos implere
		moneta<br>&nbsp;&nbsp;&nbsp;&nbsp;&nbsp;Non decet: argentum vilia ligna
		ferant.
</P>

<p>
<strong>XIII</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Loculi lignei.</I>
</P>

<p>
Si quid adhuc superest in nostri faece
		locelli,<br>&nbsp;&nbsp;&nbsp;&nbsp;&nbsp;Munus erit. Nihil est: ipse locellus
		erit.
</P>

<p>
<strong>XIV&nbsp;</STRONG>&nbsp;&nbsp;&nbsp;&nbsp;&nbsp;&nbsp;
		<i>Tali eborei.</I>
</P>

<p>
Cum steterit nullus vultu tibi talus
		eodem,<br>&nbsp;&nbsp;&nbsp;&nbsp;&nbsp;Munera me dices magna dedisse
		tibi.
</P>

<p>
<strong>XV</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <i>Tesserae.</I>
</P>

<p>
Non sim talorum numero par tessera, dum
		sit<br>&nbsp;&nbsp;&nbsp;&nbsp;&nbsp;Maior, quam talis, alea saepe
		mihi.
</P>

<p>
<strong>XVI</STRONG>&nbsp;&nbsp;&nbsp;&nbsp;&nbsp;&nbsp;&nbsp;
		<i>Turricula.</I>
</P>

<p>
Quae scit compositos manus improba mittere
		talos,<br>&nbsp;&nbsp;&nbsp;&nbsp;&nbsp;Si per me misit, nil nisi vota
		feret.
</P>

<p>
<strong>XVII&nbsp;&nbsp;</STRONG>&nbsp;&nbsp;&nbsp;&nbsp;
		<i>Tabula lusoria.</I>
</P>

<p>
Hac mihi bis seno numeratur tessera
		puncto;<br>&nbsp;&nbsp;&nbsp;&nbsp;&nbsp;Calculus hac gemino discolor hoste
		perit.
</P>

<p>
<strong>XVIII</STRONG>&nbsp;&nbsp;&nbsp;&nbsp;&nbsp;&nbsp;
		<i>Calculi.</I>
</P>

<p>
Insidiosorum si ludis bella
		latronum,<br>&nbsp;&nbsp;&nbsp;&nbsp;&nbsp;Gemmeus iste tibi miles et hostis
		erit.
</P>

<p>
<strong>XIX</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Nuces.</I>
</P>

<p>
Alea parva nuces et non damnosa
		videtur;<br>&nbsp;&nbsp;&nbsp;&nbsp;&nbsp;Saepe tamen pueris abstulit illa
		natis.
</P>

<p>
<strong>XX</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Theca libraria.</I>
</P>

<p>
Sortitus thecam calamis armare
		memento:<br>&nbsp;&nbsp;&nbsp;&nbsp;&nbsp;Cetera nos dedimus, tu leviora
		para.
</P>

<p>
<strong>XXI</STRONG>&nbsp;&nbsp;&nbsp;&nbsp;&nbsp;&nbsp; &nbsp;
		<i>Graphiarium.</I>
</P>

<p>
Haec tibi erunt armata suo graphiaria
		ferro:<br>&nbsp;&nbsp;&nbsp;&nbsp;&nbsp;Si puero dones, non leve munus
		erit.
</P>

<p>
<strong>XXII&nbsp;</STRONG>&nbsp;&nbsp;&nbsp;&nbsp;&nbsp;&nbsp;
		<i>Dentiscalpium.</I>
</P>

<p>
Lentiscum melius: sed si tibi frondea
		cuspis<br>&nbsp;&nbsp;&nbsp;&nbsp;&nbsp;Defuerit, dentes pinna levare
		potest.
</P>

<p>
<strong>XXIII&nbsp;</STRONG>&nbsp;&nbsp;&nbsp;&nbsp;&nbsp;
		<i>Auriscalpium.</I>
</P>

<p>
Si tibi morosa prurigine verminat
		auris,<br>&nbsp;&nbsp;&nbsp;&nbsp;&nbsp;Arma damus tantis apta
		libidinibus.
</P>

<p>
<strong>XXIV&nbsp;&nbsp;</STRONG>&nbsp;&nbsp;&nbsp; <i>Acus
		aurea.</I>
</P>

<p>
Splendida ne madidi violent bombycina
		crines,<br>&nbsp;&nbsp;&nbsp;&nbsp;&nbsp;Figat acus tortas sustineatque
		comas.
</P>

<p>
<strong>XXV&nbsp;</STRONG>&nbsp;&nbsp;&nbsp;&nbsp;&nbsp;
		<i>Pectines.</I>
</P>

<p>
Quid faciet nullos hic inventura
		capillos<br>&nbsp;&nbsp;&nbsp;&nbsp;&nbsp;Multifido buxus quae tibi dente
		datur?
</P>

<p>
<strong>XXVI&nbsp;&nbsp;&nbsp;&nbsp;</STRONG> &nbsp;
		<i>Crines.</I>
</P>

<p>
Chattica Teutonicos accendit spuma
		capillos:<br>&nbsp;&nbsp;&nbsp;&nbsp;&nbsp;Captivis poteris cultior esse
		comis.
</P>

<p>
<strong>XXVII&nbsp;</STRONG>&nbsp;&nbsp;&nbsp; &nbsp;
		<i>Sapo.</I>
</P>

<p>
Si mutare paras longaevos cana
		capillos,<br>&nbsp;&nbsp;&nbsp;&nbsp;&nbsp;Accipe Mattiacas - quo tibi calva? -
		pilas.
</P>

<p>
<strong>XXVIII</STRONG> &nbsp;&nbsp;&nbsp;&nbsp;
		<i>Umbella.</I>
</P>

<p>
Accipe quae nimios vincant umbracula
		soles:<br>&nbsp;&nbsp;&nbsp;&nbsp;&nbsp;Sit licet et ventus, te tua vela
		tegent.
</P>

<p>
<strong>XXIX</STRONG>&nbsp;&nbsp;&nbsp;&nbsp;&nbsp;
		<i>Causea.</I>
</P>

<p>
In Pompeiano tecum spectabo
		theatro:<br>&nbsp;&nbsp;&nbsp;&nbsp;&nbsp;Mandatus populo vela negare
		solet.
</P>

<p>
<strong>XXX</STRONG>&nbsp;&nbsp;&nbsp;&nbsp;&nbsp;&nbsp;
		<i>Venabula.</I>
</P>

<p>
Excipient apros expectabuntque
		leones,<br>&nbsp;&nbsp;&nbsp;&nbsp;&nbsp;Intrabunt ursos, sit modo firma
		manus.
</P>

<p>
<strong>XXXI&nbsp;</STRONG>&nbsp;&nbsp;&nbsp;&nbsp;&nbsp;
		<i>Culter venatorius.</I>
</P>

<p>
Si deiecta gemas longo venabula
		rostro,<br>&nbsp;&nbsp;&nbsp;&nbsp;&nbsp;Hic brevis ingentem comminus ibit
		aprum.
</P>

<p>
<strong>XXXII</STRONG>&nbsp;&nbsp;&nbsp;&nbsp;&nbsp;
		<i>Parazonium.</I>
</P>

<p>
Militiae decus hoc gratique erit omen
		honoris,<br>&nbsp;&nbsp;&nbsp;&nbsp;&nbsp;Arma tribunicium cingere digna
		latus.
</P>

<p>
<strong>XXXIII&nbsp;&nbsp;</STRONG>&nbsp;&nbsp;&nbsp;
		<i>Pugio.</I>
</P>

<p>
Pugio, quem curva signat brevis orbita
		vena.<br>&nbsp;&nbsp;&nbsp;&nbsp;&nbsp;Stridentem gelidis hunc Salo tinxit
		aquis.
</P>

<p>
<strong>XXXIV</STRONG> &nbsp;&nbsp;&nbsp;&nbsp;
		<i>Falx.</I>
</P>

<p>
Pax me certa ducis placidos curvavit in
		usus.<br>&nbsp;&nbsp;&nbsp;&nbsp;&nbsp;Agricolae nunc sum, militis ante
		fui.
</P>

<p>
<strong>XXXV</STRONG>&nbsp;&nbsp;&nbsp;&nbsp;&nbsp;
		<i>Securicula.</I>
</P>

<p>
Cum fieret tristis solvendis auctio
		nummis,<br>&nbsp;&nbsp;&nbsp;&nbsp;&nbsp;Haec quadringentis milibus empta
		fuit.
</P>

<p>
<strong>XXXVI&nbsp;</STRONG>&nbsp;&nbsp;&nbsp; <i>Ferramenta
		tonsoria.</I>
</P>

<p>
Tondendis haec arma tibi sunt apta
		capillis;<br>&nbsp;&nbsp;&nbsp;&nbsp;&nbsp;Unguibus hic longis utilis, illa
		genis.
</P>

<p>
<strong>XXXVII&nbsp;</STRONG>&nbsp;&nbsp;
		<i>Scrinium.</I>
</P>

<p>
Selectos nisi das mihi libellos,<br>Admittam tineas
		trucesque blattas.
</P>

<p>
<strong>XXXVIII</STRONG> &nbsp;&nbsp; <i>Fasces
		calamorum.</I>
</P>

<p>
Dat chartis habiles calamos Memphitica
		tellus;<br>&nbsp;&nbsp;&nbsp;&nbsp;&nbsp;Texantur reliqua tecta palude
		tibi.
</P>

<p>
<strong>XXXIX</STRONG> &nbsp;&nbsp;&nbsp; <i>Lucerna
		cubicularis.</I>
</P>

<p>
Dulcis conscia lectuli lucerna,<br>Quidquid vis facias
		licet,
		tacebo.
</P>

<p>
<strong>XL</STRONG>&nbsp;&nbsp;&nbsp;&nbsp;&nbsp;&nbsp;&nbsp;
		<i>Cicindela</I>
</P>

<p>
Ancillam tibi sors dedit lucernae,<br>Totas quae vigil
		exigit
		tenebras.
</P>

<p>
<strong>XLI&nbsp;</STRONG>&nbsp;&nbsp;&nbsp;&nbsp;&nbsp;&nbsp;
		<i>Lucerna polymyxos</I>
</P>

<p>
Inlustrem cum tota meis convivia
		flammis<br>&nbsp;&nbsp;&nbsp;&nbsp;&nbsp;Totque geram myxos, una lucerna
		vocor.
</P>

<p>
<strong>XLII&nbsp;</STRONG> &nbsp;&nbsp;&nbsp;&nbsp;&nbsp;&nbsp;
		<i>Cereus.</I>
</P>

<p>
Hic tibi nocturnos praestabit cereus
		ignes:<br>&nbsp;&nbsp;&nbsp;&nbsp;&nbsp;Subducta est puero namque lucerna
		tuo.
</P>

<p>
<strong>XLIII&nbsp;&nbsp;</STRONG> &nbsp;&nbsp;&nbsp;&nbsp;
		<i>Candelabrum Corinthium.</I>
</P>

<p>
Nomina candelae nobis antiqua
		dederunt:<br>&nbsp;&nbsp;&nbsp;&nbsp;&nbsp;Non norat parcos uncta lucerna
		patres.
</P>

<p>
<strong>XLIV</STRONG>&nbsp;&nbsp;&nbsp;&nbsp; &nbsp;
		<i>Candelabrum ligneum.</I>
</P>

<p>
Esse vides lignum; servas nisi lumina,
		fiet<br>&nbsp;&nbsp;&nbsp;&nbsp;&nbsp;De candelabro magna lucerna
		tibi.
</P>

<p>
<strong>XLV</STRONG><i>&nbsp;&nbsp;&nbsp;&nbsp;&nbsp;&nbsp; Pila
		paganica.</I>
</P>

<p>
Haec quae difficili turget paganica
		pluma,<br>&nbsp;&nbsp;&nbsp;&nbsp;&nbsp;Folle minus laxast et minus arta
		pila.
</P>

<p>
<strong>XLVI</STRONG>&nbsp;&nbsp;&nbsp;&nbsp;&nbsp;&nbsp; <i>Pila
		trigonalis.</I>
</P>

<p>
Si me nobilibus scis expulsare
		sinistris,<br>&nbsp;&nbsp;&nbsp;&nbsp;&nbsp;Sum tua. Tu nescis? rustice, redde
		pilam.
</P>

<p>
<strong>XLVII</STRONG><i>&nbsp;&nbsp;&nbsp;&nbsp;
		Follis</I>
</P>

<p>
Ite procul, iuvenes: mitis mihi convenit
		aetas:<br>&nbsp;&nbsp;&nbsp;&nbsp;&nbsp;Folle decet pueros ludere, folle
		senes.
</P>

<p>
<strong>XLVIII</STRONG>&nbsp;&nbsp;&nbsp;&nbsp;
		<i>Harpasta</I>
</P>

<p>
Haec rapit Antaei velox in pulvere
		draucus,<br>&nbsp;&nbsp;&nbsp;&nbsp;&nbsp;Grandia qui vano colla labore
		facit.
</P>

<p>
<strong>XLIX</STRONG>&nbsp;&nbsp;&nbsp;&nbsp;&nbsp;&nbsp;
		<i>Halteres</I>
</P>

<p>
Quid pereunt stulto fortes haltere
		lacerti?<br>&nbsp;&nbsp;&nbsp;&nbsp;&nbsp;Exercet melius vinea fossa
		viros.
</P>

<p>
<strong>L&nbsp;&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Galericulum</I>
</P>

<p>
Ne lutet inmundum nitidos ceroma
		capillos,<br>&nbsp;&nbsp;&nbsp;&nbsp;&nbsp;Hac poteris madidas condere pelle
		comas.
</P>

<p>
<strong>LI</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Strigiles</I>
</P>

<p>
Pergamon has misit. Curvo destringere
		ferro:<br>&nbsp;&nbsp;&nbsp;&nbsp;&nbsp;Non tam saepe teret lintea fullo
		tibi.
</P>

<p>
<strong>LII&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Gutus corneus</I>
</P>

<p>
Gestavit modo fronte me
		iuvencus:<br>&nbsp;&nbsp;&nbsp;&nbsp;&nbsp;Verum rhinocerota me
		putabas.
</P>

<p>
<strong>LIII&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp;
		<i>Rhinoceros</I>
</P>

<p>
Nuper in Ausonia domini spectatus
		harena<br>&nbsp;&nbsp;&nbsp;&nbsp;&nbsp;Hic erit ille tibi, cui pila taurus
		erat.
</P>

<p>
<strong>LIV&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp;
		<i>Crepitacillum.</I>
</P>

<p>
Si quis plorator collo tibi vernula
		pendet,<br>&nbsp;&nbsp;&nbsp;&nbsp;&nbsp;Haec quatiat tenera garrula sistra
		manu.
</P>

<p>
<strong>LV&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Flagellum.</I>
</P>

<p>
Proficies nihil hoc, caedas licet usque,
		flagello,<br>&nbsp;&nbsp;&nbsp;&nbsp;&nbsp;Si tibi purpureo de grege currit
		equus.
</P>

<p>
<strong>LVI&nbsp;</STRONG>&nbsp;&nbsp;&nbsp;&nbsp;&nbsp;&nbsp; 
      &nbsp;
		<i>Dentifricium.</I>
</P>

<p>
Quid mecum est tibi? me puella sumat:<br>Emptos non
		soleo polire
		dentes.
</P>

<p>
<strong>LVII</STRONG>&nbsp;&nbsp;&nbsp;&nbsp;&nbsp;&nbsp;&nbsp;
		<i>Myrobalanum.</I>
</P>

<p>
Quod nec Vergilius nec carmine dicit
		Homerus,<br>&nbsp;&nbsp;&nbsp;&nbsp;&nbsp;Hoc ex unguento constat et ex
		balano.
</P>

<p>
<strong>LVIII&nbsp;&nbsp;</STRONG>&nbsp;&nbsp;&nbsp;&nbsp;
		<i>Aphronitrum.</I>
</P>

<p>
Rusticus es? nescis, quid Graeco nomine
		dicar:<br>&nbsp;&nbsp;&nbsp;&nbsp;&nbsp;Spuma vocor nitri. Graecus es?
		aphronitrum.
</P>

<p>
<strong>LIX</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Opobalsama.</I>
</P>

<p>
Balsama me capiunt, haec sunt unguenta
		virorum:<br>&nbsp;&nbsp;&nbsp;&nbsp;&nbsp;Delicias Cosmi vos redolete,
		nurus.
</P>

<p>
<strong>LX</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Lomentum.</I>
</P>

<p>
Gratum munus erit scisso nec inutile
		ventri,<br>&nbsp;&nbsp;&nbsp;&nbsp;&nbsp;Si clara Stephani balnea luce
		petes.
</P>

<p>
<strong>LXI</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <i>Lanterna cornea.</I>
</P>

<p>
Dux lanterna viae clusis feror aurea
		flammis,<br>&nbsp;&nbsp;&nbsp;&nbsp;&nbsp;Et tuta est gremio parva lucerna
		meo.
</P>

<p>
<strong>LXII&nbsp;&nbsp;</STRONG>&nbsp;&nbsp;&nbsp;&nbsp;&nbsp;
		<i>Lanterna de vesica.</I>
</P>

<p>
Cornea si non sum, numquid sum fuscior? aut
		me<br>&nbsp;&nbsp;&nbsp;&nbsp;&nbsp;Vesicam, contra qui venit, esse
		putat?
</P>

<p>
<strong>LXIII</STRONG>&nbsp;&nbsp;&nbsp;&nbsp;&nbsp;&nbsp;
		<i>Tibiae.</I>
</P>

<p>
Ebria nos madidis rumpit tibicina
		buccis:<br>&nbsp;&nbsp;&nbsp;&nbsp;&nbsp;Saepe duas pariter, saepe monaulon
		habet.
</P>

<p>
<strong>LXIV</STRONG>&nbsp;&nbsp;&nbsp;&nbsp;&nbsp;
		<i>Fistula.</I>
</P>

<p>
Quid me conpactam ceris et harundine
		rides?<br>&nbsp;&nbsp;&nbsp;&nbsp;&nbsp;Quae primum structa est fistula talis
		erat.
</P>

<p>
<strong>LXV</STRONG>&nbsp;&nbsp;&nbsp;&nbsp;&nbsp;&nbsp; <i>Soleae
		lanatae.</I>
</P>

<p>
Defuerit si forte puer soleasque
		libebit<br>&nbsp;&nbsp;&nbsp;&nbsp;&nbsp;Sumere, pro puero pes erit ipse
		sibi.
</P>

<p>
<strong>LXVI&nbsp;</STRONG>&nbsp; &nbsp;&nbsp;&nbsp;
		<i>Mamillare.</I>
</P>

<p>
Taurino poteras pectus constringere
		tergo:<br>&nbsp;&nbsp;&nbsp;&nbsp;&nbsp;Nam pellis mammas non capit ista
		tuas.
</P>

<p>
<strong>LXVII</STRONG>&nbsp;&nbsp;&nbsp;&nbsp;&nbsp; <i>Muscarium
		pavoninum.</I>
</P>

<p>
Lambere quae turpes prohibet tua prandia
		muscas,<br>&nbsp;&nbsp;&nbsp;&nbsp;&nbsp;Alitis eximiae cauda superba
		fuit.
</P>

<p>
<strong>LXVIII</STRONG>&nbsp;&nbsp;&nbsp;&nbsp; <i>Muscarium
		bubulum.</I>
</P>

<p>
Sordida si flavo fuerit tibi pulvere
		vestis,<br>&nbsp;&nbsp;&nbsp;&nbsp;&nbsp;Colligat hunc tenui verbere cauda
		levis.
</P>

<p>
<strong>LXIX&nbsp;</STRONG>&nbsp;&nbsp;&nbsp;&nbsp;&nbsp;
		<i>Copta Rhodiaca.</I>
</P>

<p>
Peccantis famuli pugno ne percute
		dentes:<br>&nbsp;&nbsp;&nbsp;&nbsp;&nbsp;Clara Rhodos coptam quam tibi misit
		edat.
</P>

<p>
<strong>LXX&nbsp;&nbsp;</STRONG>&nbsp;&nbsp;&nbsp;&nbsp;&nbsp;&nbsp;
		<i>Priapus siligineus.</I>
</P>

<p>
Si vis esse satur, nostrum potes esse
		Priapum:<br>&nbsp;&nbsp;&nbsp;&nbsp;&nbsp;Ipsa licet rodas inguina, purus
		eris.
</P>

<p>
<strong>LXXI&nbsp;&nbsp;</STRONG>&nbsp;&nbsp;&nbsp;&nbsp;
		<i>Porcus.</I>
</P>

<p>
Iste tibi faciet bona Saturnalia
		porcus,<br>&nbsp;&nbsp;&nbsp;&nbsp;&nbsp;Inter spumantes ilice pastus
		apros.
</P>

<p>
<strong>LXXII&nbsp;&nbsp;</STRONG>&nbsp;&nbsp;&nbsp;
		<i>Botulus.</I>
</P>

<p>
Qui venit botulus mediae tibi tempore
		brumae,<br>&nbsp;&nbsp;&nbsp;&nbsp;&nbsp;Saturni septem venerat ante
		dies.
</P>

<p>
<strong>LXXIII&nbsp;</STRONG>&nbsp;&nbsp;&nbsp;
		<i>Psittacus</I>
</P>

<p>
Psittacus a vobis aliorum nomina
		discam:<br>&nbsp;&nbsp;&nbsp;&nbsp;&nbsp;Hoc didici per me dicere CAESAR
		HAVE.
</P>

<p>
<strong> LXXIV&nbsp;&nbsp;&nbsp;&nbsp; </STRONG>
		<i>Corvus</I>
</P>

<p>
Corve salutator, quare fellator
		haberis?<br>&nbsp;&nbsp;&nbsp;&nbsp;&nbsp;In caput intravit mentula nulla
		tuum.
</P>

<p>
<strong>LXXV&nbsp;</STRONG>&nbsp;&nbsp;&nbsp;&nbsp;
		<i>Luscinia</I>
</P>

<p>
Flet Philomela nefas incesti Tereos, et
		quae<br>&nbsp;&nbsp;&nbsp;&nbsp;&nbsp;Muta puella fuit, garrula fertur
		avis.
</P>

<p>
<strong>LXXVI&nbsp;</STRONG>&nbsp; &nbsp; <i>Pica.</I>
</P>

<p>
Pica
		loquax certa dominum te voce saluto:<br>&nbsp;&nbsp;&nbsp;&nbsp;&nbsp;Si me non
		videas, esse negabis avem.
</P>

<p>
<strong>LXXVII</STRONG>&nbsp;&nbsp;&nbsp;
		<i>Cavea eborea.</I>
</P>

<p>
Si tibi talis erit, qualem dilecta
		Catullo<br>&nbsp;&nbsp;&nbsp;&nbsp;&nbsp;Lesbia plorabat, hic habitare
		potest.
</P>

<p>
<strong>LXXVIII</STRONG>&nbsp;&nbsp;
		<i>Narthecium.</I>
</P>

<p>
Artis ebur medicae narthecia cernis:
		habebis<br>&nbsp;&nbsp;&nbsp;&nbsp;&nbsp;Munera, quae cuperet Paccius esse
		sua.
</P>

<p>
<strong>LXXIX&nbsp;&nbsp;</STRONG>&nbsp;&nbsp;
		<i>Flagra.</I>
</P>

<p>
Ludite lascivi, sed tantum ludite,
		servi:<br>&nbsp;&nbsp;&nbsp;&nbsp;&nbsp;Haec signata mihi quinque diebus
		erunt.
</P>

<p>
<strong>LXXX&nbsp;&nbsp;</STRONG>&nbsp;&nbsp;&nbsp;
		<i>Ferulae.</I>
</P>

<p>
Invisae nimium pueris grataeque
		magistris,<br>&nbsp;&nbsp;&nbsp;&nbsp;&nbsp;Clara Prometheo munere ligna
		sumus.
</P>

<p>
<strong>LXXXI&nbsp;&nbsp;&nbsp;</STRONG>&nbsp;
		<i>Pera.</I>
</P>

<p>
Ne mendica ferat barbati prandia
		nudi<br>&nbsp;&nbsp;&nbsp;&nbsp;&nbsp;Dormiat et tetrico cum cane, pera
		rogat.
</P>

<p>
<strong>LXXXII&nbsp;</STRONG>&nbsp;&nbsp;
		<i>Scopae.</I>
</P>

<p>
In pretio scopas testatur palma
		fuisse.<br>&nbsp;&nbsp;&nbsp;&nbsp;&nbsp;Otia sed scopis nunc analecta
		dedit.
</P>

<p>
<strong>LXXXIII</STRONG>&nbsp;&nbsp; <i>Scalptorium
		eboreum.</I>
</P>

<p>
Defendet manus haec scapulas mordente
		molesto<br>&nbsp;&nbsp;&nbsp;&nbsp;&nbsp;Pulice, vel si quid pulice
		sordidius.
</P>

<p>
<strong>LXXXIV</STRONG>&nbsp;&nbsp; <i>Manuale.</I>
</P>

<p>
Ne
		toga barbatos faciat vel paenula libros,<br>&nbsp;&nbsp;&nbsp;&nbsp;&nbsp;Haec
		abies chartis tempora longa dabit.
</P>

<p>
<strong>LXXXV</STRONG>&nbsp;&nbsp;
		<i>Lectus pavoninus.</I>
</P>

<p>
Nomina dat spondae pictis pulcherrima
		pinnis<br>&nbsp;&nbsp;&nbsp;&nbsp;&nbsp;Nunc Iunonis avis, sed prius Argus
		erat.
</P>

<p>
<strong>LXXXVI</STRONG>&nbsp;&nbsp;
		<i>Ephippium.</I>
</P>

<p>
Stragula succincti venator sume
		veredi:<br>&nbsp;&nbsp;&nbsp;&nbsp;&nbsp;Nam solet a nudo surgere ficus
		equo.
</P>

<p>
<strong>LXXXVII&nbsp;</STRONG> <i>Stibadia.</I>
</P>

<p>
Accipe
		lunata scriptum testudine sigma.<br>&nbsp;&nbsp;&nbsp;&nbsp;&nbsp;Octo capit;
		veniat quisquis amicus erit.
</P>

<p>
<strong>LXXXVIII </STRONG>
		<i>Gustatorium.</I>
</P>

<p>
Femineam nobis cherson si credis
		inesse,<br>&nbsp;&nbsp;&nbsp;&nbsp;&nbsp;Deciperis: pelagi mascula praeda
		sumus.
</P>

<p>
<strong>LXXXIX</STRONG>&nbsp;&nbsp; <i>Mensa
		citrea.</I>
</P>

<p>
Accipe felices, Atlantica munera,
		silvas:<br>&nbsp;&nbsp;&nbsp;&nbsp;&nbsp;Aurea qui dederit dona, minora
		dabit.
</P>

<p>
<strong>XC&nbsp;</STRONG>
		&nbsp;&nbsp;&nbsp;&nbsp;&nbsp;&nbsp;&nbsp;&nbsp; <i>Mensa
		acerna.</I>
</P>

<p>
Non sum crispa quidem nec silvae filia
		Maurae,<br>&nbsp;&nbsp;&nbsp;&nbsp;&nbsp;Sed norunt lautas et mea ligna
		dapes.
</P>

<p>
<strong>XCI&nbsp;&nbsp;</STRONG>&nbsp;&nbsp;&nbsp;&nbsp;&nbsp;&nbsp;
		<i>Dentes eborei</I>
</P>

<p>
Grandia taurorum portant qui corpora,
		quaeris,<br>&nbsp;&nbsp;&nbsp;&nbsp;&nbsp;An Libycas possint sustinuisse
		trabes?
</P>

<p>
<strong>XCII&nbsp;</STRONG>&nbsp;&nbsp;&nbsp;&nbsp;&nbsp;
		<i>Quinquepedal.</I>
</P>

<p>
Puncta notis ilex et acuta cuspide
		clusa<br>&nbsp;&nbsp;&nbsp;&nbsp;&nbsp;Saepe redemptoris prodere furta
		solet.
</P>

<p>
<strong>XCIII&nbsp;</STRONG>&nbsp;&nbsp;&nbsp;&nbsp;&nbsp;&nbsp;
		<i>Pocula archetypa.</I>
</P>

<p>
Non est ista recens nec nostri gloria
		caeli:<br>&nbsp;&nbsp;&nbsp;&nbsp;&nbsp;Primus in his Mentor, dum facit illa,
		bibit.
</P>

<p>
<strong>XCIV</STRONG>&nbsp;&nbsp;&nbsp;&nbsp;&nbsp; <i>Calices
		audaces.</I>
</P>

<p>
Nos sumus audacis plebeia toreumata
		vitri,<br>&nbsp;&nbsp;&nbsp;&nbsp;&nbsp;&nbsp;Nostra neque ardenti gemma
		feritur aqua.
</P>

<p>
<strong>XCV&nbsp;</STRONG>&nbsp;&nbsp;&nbsp;&nbsp; &nbsp;
		<i>Phiala aurea caelata.</I>
</P>

<p>
Quamvis Calla•co rubeam generosa
		metallo,<br>&nbsp;&nbsp;&nbsp;&nbsp; &nbsp;Glorior arte magis: nam Myos iste
		labor.
</P>

<p>
<strong>XCVI&nbsp;&nbsp;&nbsp;&nbsp;</STRONG>&nbsp; <i>Calices
		Vatinii.</I>
</P>

<p>
Vilia sutoris calicem monimenta
		Vatini<br>&nbsp;&nbsp;&nbsp;&nbsp;&nbsp;Accipe; sed nasus longior ille
		fuit.
</P>

<p>
<strong>XCVII</STRONG>&nbsp;&nbsp;&nbsp; &nbsp; <i>Lances
		chrysendetae.</I>
</P>

<p>
Grandia ne viola parvo chrysendeta
		mullo:<br>&nbsp;&nbsp;&nbsp;&nbsp;&nbsp;Ut minimum, libras debet habere
		duas.
</P>

<p>
<strong>XCVIII&nbsp;</STRONG>&nbsp;&nbsp;&nbsp; <i>Vasa
		Arretina.</I>
</P>

<p>
Arretina nimis ne spernas vasa
		monemus:<br>&nbsp;&nbsp;&nbsp;&nbsp;&nbsp;Lautus erat Tuscis Porsena
		fictilibus.
</P>

<p>
<strong>XCIX</STRONG>&nbsp;&nbsp;&nbsp;&nbsp;&nbsp;&nbsp;&nbsp;
		<i>Bascauda.</I>
</P>

<p>
Barbara de pictis veni bascauda
		Britannis;<br>&nbsp;&nbsp;&nbsp;&nbsp;&nbsp;Sed me iam mavolt dicere Roma
		suam.
</P>

<p>
<strong>C&nbsp;&nbsp;&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <i>Panaca.</I>
</P>

<p>
Si non ignotast docti tibi terra
		Catulli,<br>&nbsp;&nbsp;&nbsp;&nbsp;&nbsp;Potasti testa Raetica vina
		mea.
</P>

<p>
<strong>CI&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <i>Boletaria.</I>
</P>

<p>
Cum mihi boleti dederint tam nobile
		nomen,<br>&nbsp;&nbsp;&nbsp;&nbsp;&nbsp;Prototomis - pudet heu! - servio
		coliculis.
</P>

<p>
<strong>CII&nbsp;&nbsp;</STRONG>&nbsp; 
      &nbsp;&nbsp;&nbsp;&nbsp;&nbsp;
		<i>Calices Surrentini.</I>
</P>

<p>
Accipe non vili calices de pulvere
		natos,<br>&nbsp;&nbsp;&nbsp;&nbsp;&nbsp;Sed Surrentinae leve toreuma
		rotae.
</P>

<p>
<strong>CIII</STRONG>&nbsp;&nbsp;&nbsp;&nbsp; 
      &nbsp;&nbsp;&nbsp;
		<i>Colum nivarium.</I>
</P>

<p>
Setinos, moneo, nostra nive frange
		trientes:<br>&nbsp;&nbsp;&nbsp;&nbsp;&nbsp;Pauperiore mero tingere lina
		potes.
</P>

<p>
<strong>CIV</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Saccus nivarius.</I>
</P>

<p>
Attenuare nives norunt et lintea
		nostra:<br>&nbsp;&nbsp;&nbsp;&nbsp;&nbsp;Frigidior colo non salit unda
		tuo.
</P>

<p>
<strong>CV</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Urceoli ministratorii.</I>
</P>

<p>
Frigida non deerit, non deerit calda
		petenti.<br>&nbsp;&nbsp;&nbsp;&nbsp;&nbsp;Sed tu morosa ludere parce
		siti.
</P>

<p>
<strong>CVI&nbsp;&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp; <i>Urceus fictilis.</I>
</P>

<p>
Hic tibi donatur pansa ruber urceus
		ansa.<br>&nbsp;&nbsp;&nbsp;&nbsp;&nbsp;Stoicus hoc gelidam Fronto petebat
		aquam.
</P>

<p>
<strong>CVII&nbsp;</STRONG> &nbsp;&nbsp;&nbsp;&nbsp;&nbsp;&nbsp;
		<i>Calathi.</I>
</P>

<p>
Nos Satyri, nos Bacchus amat, nos ebria
		tigris,<br>&nbsp;&nbsp;&nbsp;&nbsp;&nbsp;Perfusos domini lambere docta
		pedes.
</P>

<p>
<strong>CVIII</STRONG>&nbsp;&nbsp;&nbsp;&nbsp;&nbsp;&nbsp;
		<i>Calices Saguntini.</I>
</P>

<p>
Quae non sollicitus teneat servetque
		minister,<br>&nbsp;&nbsp;&nbsp;&nbsp;&nbsp;Sume Saguntino pocula facta
		luto.
</P>

<p>
<strong>CIX&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp;
		<i>Calices gemmati.</I>
</P>

<p>
Gemmatum Scythicis ut luceat ignibus
		aurum,<br>&nbsp;&nbsp;&nbsp;&nbsp;&nbsp;Aspice. Quot digitos exuit iste
		calix!
</P>

<p>
<strong>CX</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Ampulla potoria.</I>
</P>

<p>
Hac licet in gemma, servat quae nomina
		Cosmi,<br>&nbsp;&nbsp;&nbsp;&nbsp;&nbsp;Luxuriose, bibas, si foliata
		sitis.
</P>

<p>
<strong>CXI&nbsp;</STRONG>&nbsp;&nbsp;&nbsp;&nbsp;&nbsp;&nbsp; 
      &nbsp;
		<i>Crystallina.</I>
</P>

<p>
Frangere dum metuis, franges crystallina:
		peccant<br>&nbsp;&nbsp;&nbsp;&nbsp;&nbsp;Securae nimium sollicitaeque
		manus.
</P>

<p>
<strong>CXII&nbsp;&nbsp;&nbsp;</STRONG>&nbsp;&nbsp;&nbsp;&nbsp;
		<i>Nimbus vitreus.</I>
</P>

<p>
A Iove qui veniet, miscenda ad pocula
		largas<br>&nbsp;&nbsp;&nbsp;&nbsp;&nbsp;Fundet nimbus aquas: hic tibi vina
		dabit.
</P>

<p>
<strong>CXIII</STRONG>&nbsp;&nbsp;&nbsp;&nbsp;&nbsp;&nbsp;
		<i>Murrina.</I>
</P>

<p>
Si caldum potas, ardenti murra
		Falerno<br>&nbsp;&nbsp;&nbsp;&nbsp;&nbsp;Convenit et melior fit sapor inde
		mero.
</P>

<p>
<strong>CXIV</STRONG>&nbsp;&nbsp;&nbsp;&nbsp;&nbsp;&nbsp;
		<i>Patella Cumana.</I>
</P>

<p>
Hanc tibi Cumano rubicundam pulvere
		testam<br>&nbsp;&nbsp;&nbsp;&nbsp;&nbsp;Municipem misit casta Sibylla
		suam.
</P>

<p>
<strong>CXV&nbsp;</STRONG>&nbsp;&nbsp;&nbsp;&nbsp;&nbsp;&nbsp;
		<i>Calices vitrei.</I>
</P>

<p>
Aspicis ingenium Nili: quibus addere
		plura<br>&nbsp;&nbsp;&nbsp;&nbsp;&nbsp;Dum cupit, a quotiens perdidit auctor
		opus!
</P>

<p>
<strong>CXVI</STRONG>&nbsp;&nbsp;&nbsp; &nbsp;&nbsp; <i>Lagona
		nivaria.</I>
</P>

<p>
Spoletina bibis vel Marsis condita
		cellis:<br>&nbsp;&nbsp;&nbsp;&nbsp;&nbsp;Quo tibi decoctae nobile frigus
		aquae?
</P>

<p>
<strong>CXVII</STRONG>&nbsp;&nbsp;&nbsp;&nbsp;&nbsp;
		<i>Idem.</I>
</P>

<p>
Non potare nivem, sed aquam potare
		recentem<br>&nbsp;&nbsp;&nbsp;&nbsp;&nbsp;De nive commenta est ingeniosa
		sitis.
</P>

<p>
<strong>CXVIII</STRONG>&nbsp;&nbsp;&nbsp;&nbsp;
		<i>Idem</I>
</P>

<p>
Massiliae fumos miscere nivalibus
		undis<br>&nbsp;&nbsp;&nbsp;&nbsp;&nbsp;Parce, puer, constet ne tibi pluris
		aqua.
</P>

<p>
<strong>CXIX</STRONG>&nbsp;&nbsp;&nbsp;&nbsp;&nbsp;&nbsp;
		<i>Matella fictilis</I>
</P>

<p>
Dum poscor crepitu digitorum et verna
		moratur,<br>&nbsp;&nbsp;&nbsp;&nbsp;&nbsp;O quotiens paelex culcita facta mea
		est!
</P>

<p>
<strong>CXX</STRONG>&nbsp;&nbsp;&nbsp;&nbsp; &nbsp;&nbsp; <i>Ligula
		argentea</I>
</P>

<p>
Quamvis me ligulam dicant equitesque
		patresque,<br>&nbsp;&nbsp;&nbsp;&nbsp;&nbsp;Dicor ab indoctis lingula
		grammaticis.
</P>

<p>
<strong>CXXI&nbsp;</STRONG>&nbsp;&nbsp;&nbsp;&nbsp;
		<i>Coclearia</I>
</P>

<p>
Sum cocleis habilis, sed nec minus utilis
		ovis.<br>&nbsp;&nbsp;&nbsp;&nbsp;&nbsp;Numquid scis, potius cur cocleare
		vocer?
</P>

<p>
<strong>CXXII&nbsp;&nbsp;</STRONG>&nbsp;&nbsp;
		<i>Anuli</I>
</P>

<p>
Ante frequens, sed nunc rarus nos donat
		amicus.<br>&nbsp;&nbsp;&nbsp;&nbsp;&nbsp;Felix, cui comes est non alienus
		eques.
</P>

<p>
<strong>CXXIII&nbsp;&nbsp;</STRONG> &nbsp;
		<i>Dactyliotheca</I>
</P>

<p>
Saepe gravis digitis elabitur anulus
		unctis,<br>&nbsp;&nbsp;&nbsp;&nbsp;&nbsp;Tuta mea fiet sed tua gemma
		fide.
</P>

<p>
<strong>CXXIV</STRONG><i>&nbsp;&nbsp;&nbsp;
		Toga.</I>
</P>

<p>
Romanos rerum dominos gentemque
		togatam<br>&nbsp;&nbsp;&nbsp;&nbsp;&nbsp;Ille facit, magno qui dedit astra
		patri.
</P>

<p>
<strong>CXXV&nbsp;</STRONG>&nbsp;&nbsp;&nbsp;&nbsp;&nbsp;
		<i>Idem.</I>
</P>

<p>
Si matutinos facilest tibi perdere
		somnos,<br>&nbsp;&nbsp;&nbsp;&nbsp;&nbsp;Attrita veniet sportula saepe
		toga.
</P>

<p>
<strong>CXXVI&nbsp;&nbsp;&nbsp;&nbsp;</STRONG>
		<i>Endromis.</I>
</P>

<p>
Pauperis est munus, sed non est pauperis
		usus:<br>&nbsp;&nbsp;&nbsp;&nbsp;&nbsp;Hanc tibi pro laena mittimus
		endromida.
</P>

<p>
<strong>CXXVII&nbsp; </STRONG>&nbsp; <i>Canusinae
		fuscae.</I>
</P>

<p>
Haec tibi turbato Canusina simillima
		mulso<br>&nbsp;&nbsp;&nbsp;&nbsp;&nbsp;Munus erit. Gaude: non cito fiet
		anus.
</P>

<p>
<strong>CXXVIII&nbsp;</STRONG>&nbsp;
		<i>Bardocucullus.</I>
</P>

<p>
Gallia Santonico vestit te
		bardocucullo.<br>&nbsp;&nbsp;&nbsp;&nbsp;&nbsp;Cercopithecorum paenula nuper
		erat.
</P>

<p>
<strong>CXXIX</STRONG><i><strong>&nbsp;&nbsp;</STRONG>&nbsp;
		Canusinae rufae</I>
</P>

<p>
Roma magis fuscis vestitur, Gallia
		rufis,<br>&nbsp;&nbsp;&nbsp;&nbsp;&nbsp;Et placet hic pueris militibusque
		colos.
</P>

<p>
<strong>CXXX&nbsp;&nbsp;&nbsp;</STRONG> &nbsp; <i>Paenula
		scortea</I>
</P>

<p>
Ingrediare viam caelo licet usque
		sereno,<br>&nbsp;&nbsp;&nbsp;&nbsp;&nbsp;Ad subitas numquam scortea desit
		aquas.
</P>

<p>
<strong>CXXXI</STRONG>&nbsp;&nbsp;&nbsp; <i>Lacernae
		coccineae</I>
</P>

<p>
Si veneto prasinove faves, quid coccina
		sumes?<br>&nbsp;&nbsp;&nbsp;&nbsp;&nbsp;Ne fias ista transfuga sorte,
		vide.
</P>

<p>
<strong>CXXXII&nbsp;&nbsp;</STRONG> <i>Pilleum</I>
</P>

<p>
Si
		possem, totas cuperem misisse lacernas:<br>&nbsp;&nbsp;&nbsp;&nbsp;&nbsp;Nunc
		tantum capiti munera mitto tuo.
</P>

<p>
<strong>CXXXIII&nbsp;</STRONG>&nbsp;
		<i>Lacernae Baeticae</I>
</P>

<p>
Non est lana mihi mendax, nec mutor
		aheno.<br>&nbsp;&nbsp;&nbsp;&nbsp;&nbsp;Sic placeant Tyriae: me mea tinxit
		ovis.
</P>

<p>
<strong>CXXXIV</STRONG>&nbsp; <i>Fascia
		pectoralis</I>
</P>

<p>
Fascia, crescentes dominae compesce
		papillas,<br>&nbsp;&nbsp;&nbsp;&nbsp;&nbsp;Ut sit quod capiat nostra tegatque
		manus.
</P>

<p>
<strong>CXXXV</STRONG>&nbsp;&nbsp; <i>Lacernae
		albae</I>
</P>

<p>
Amphitheatrali nos commendamus ab
		usu,<br>&nbsp;&nbsp;&nbsp;&nbsp;&nbsp;Cum teget algentes alba lacerna
		togas.
</P>

<p>
<strong>CXXXVI</STRONG>&nbsp; <i>Cenatoria</I>
</P>

<p>
Nec fora
		sunt nobis nec sunt vadimonia nota:<br>&nbsp;&nbsp;&nbsp;&nbsp;&nbsp;Hoc opus
		est, pictis accubuisse toris.
</P>

<p>
<strong>CXXXVII</STRONG>&nbsp;
		<i>Focale</I>
</P>

<p>
Si recitaturus dedero tibi forte
		libellum,<br>&nbsp;&nbsp;&nbsp;&nbsp;&nbsp;Hoc focale tuas adserat
		auriculas.
</P>

<p>
<strong>CXXXVIII</STRONG> <i>Laena</I>
</P>

<p>
Tempore brumali
		non multum levia prosunt:<br>&nbsp;&nbsp;&nbsp;&nbsp;&nbsp;Calfaciunt villi
		pallia vestra mei.
</P>

<p>
<strong>CXXXIX</STRONG>&nbsp;&nbsp;
		<i>Mantele</I>
</P>

<p>
Nobilius villosa tegant tibi lintea
		citrum:<br>&nbsp;&nbsp;&nbsp;&nbsp;&nbsp;Orbibus in nostris circulus esse
		potest.
</P>

<p>
<strong>CXL</STRONG>&nbsp;&nbsp;&nbsp;&nbsp;&nbsp;&nbsp;&nbsp;
		<i>Cuculli Liburnici</I>
</P>

<p>
Iungere nescisti nobis, o stulte,
		lacernas:<br>&nbsp;&nbsp;&nbsp;&nbsp;&nbsp;Indueras albas, exue
		calla•nas.
</P>

<p>
<strong>CXLI&nbsp;&nbsp;</STRONG>&nbsp; &nbsp;&nbsp;
		<i>Udones Cilicii</I>
</P>

<p>
Non hos lana dedit, sed olentis barba
		mariti:<br>&nbsp;&nbsp;&nbsp;&nbsp;&nbsp;Cinyphio poterit planta latere
		sinu.
</P>

<p>
<strong>CXLII</STRONG>&nbsp;&nbsp; &nbsp;&nbsp;
		<i>Synthesis</I>
</P>

<p>
Dum toga per quinas gaudet requiescere
		luces,<br>&nbsp;&nbsp;&nbsp;&nbsp;&nbsp;Hos poteris cultus sumere iure
		tuo.
</P>

<p>
<strong>CXLIII&nbsp;</STRONG> &nbsp;&nbsp;&nbsp; <i>Tunicae
		Patavinae.</I>
</P>

<p>
Vellera consumunt Patavinae multa
		trilices,<br>&nbsp;&nbsp;&nbsp;&nbsp;&nbsp;Et pingues tunicas serra secare
		potest.
</P>

<p>
<strong>CXLIV&nbsp;</STRONG>&nbsp;&nbsp;&nbsp;
		<i>Spongia.</I>
</P>

<p>
Haec tibi sorte datur tergendis spongia
		mensis<br>&nbsp;&nbsp;&nbsp;&nbsp;&nbsp;Utilis, expresso cum levis imbre
		tumet.
</P>

<p>
<strong>CXLV&nbsp;</STRONG>&nbsp;&nbsp; &nbsp; <i>Paenula
		gausapina.</I>
</P>

<p>
Is mihi candor inest, villorum gratia
		tanta,<br>&nbsp;&nbsp;&nbsp;&nbsp;&nbsp;Ut me vel media sumere messe
		velis.
</P>

<p>
<strong>CXLVI&nbsp;&nbsp;</STRONG> &nbsp;&nbsp;
		<i>Cervical.</I>
</P>

<p>
Tingue caput Cosmi folio, cervical
		olebit:<br>&nbsp;&nbsp;&nbsp;&nbsp;&nbsp;Perdidit unguentum cum coma, pluma
		tenet.
</P>

<p>
<strong>CXLVII&nbsp;&nbsp;&nbsp; </STRONG>&nbsp; <i>Cubicularia
		gausapina.</I>
</P>

<p>
Stragula purpureis lucent villosa
		tapetis.<br>&nbsp;&nbsp;&nbsp;&nbsp;&nbsp;Quid prodest, si te congelat uxor
		anus?
</P>

<p>
<strong>CXLVIII&nbsp;</STRONG>&nbsp; <i>Lodices</I>
</P>

<p>
Nudo
		stragula ne toro paterent,<br>Iunctae nos tibi venimus
		sorores.
</P>

<p>
<strong>CXLIX</STRONG>&nbsp;&nbsp;&nbsp;&nbsp;
		<i>Amictorium</I>
</P>

<p>
Mammosas metuo; tenerae me trade
		puellae,<br>&nbsp;&nbsp;&nbsp;&nbsp;&nbsp;Ut possint niveo pectore lina
		frui.
</P>

<p>
<strong>CL&nbsp;&nbsp;</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Cubicularia polymita</I>
</P>

<p>
Haec tibi Memphitis tellus dat munera: victa
		est<br>&nbsp;&nbsp;&nbsp;&nbsp;&nbsp;Pectine Niliaco iam Babylonos
		acus.
</P>

<p>
<strong>CLI&nbsp;&nbsp;</STRONG>&nbsp;&nbsp;&nbsp;&nbsp;&nbsp;&nbsp;
		<i>Zona</I>
</P>

<p>
Longa satis nunc sum; dulci sed pondere
		venter<br>&nbsp;&nbsp;&nbsp;&nbsp;&nbsp;Si tumeat, fiam tunc tibi zona
		brevis.
</P>

<p>
<strong>CLII&nbsp;</STRONG>&nbsp;&nbsp;&nbsp;&nbsp; &nbsp;
		<i>Gausapum quadratum</I>
</P>

<p>
Lodices mittet docti tibi terra
		Catulli:<br>&nbsp;&nbsp;&nbsp;&nbsp;&nbsp;Nos Helicaonia de regione
		sumus.
</P>

<p>
<strong>CLIII&nbsp;&nbsp;&nbsp;</STRONG> &nbsp;&nbsp;&nbsp;
		<i>Semicinctium</I>
</P>

<p>
Det tunicam locuples: ego te praecingere
		possum.<br>&nbsp;&nbsp;&nbsp;&nbsp;&nbsp;Essem si locuples, munus utrumque
		darem.
</P>

<p>
<strong>CLIV</STRONG>&nbsp;&nbsp;&nbsp;&nbsp; &nbsp; <i>Lanae
		amethystinae</I>
</P>

<p>
Ebria Sidoniae cum sim de sanguine
		conchae,<br>&nbsp;&nbsp;&nbsp;&nbsp;&nbsp;Non video, quare sobria lana
		vocer.
</P>

<p>
<strong>CLV&nbsp;&nbsp;</STRONG>&nbsp;&nbsp;&nbsp; &nbsp;
		<i>Lanae albae</I>
</P>

<p>
Velleribus primis Apulia, Parma
		secundis<br>&nbsp;&nbsp;&nbsp;&nbsp;&nbsp;Nobilis; Altinum tertia laudat
		ovis.
</P>

<p>
<strong>CLVI</STRONG> &nbsp;&nbsp;&nbsp;&nbsp;&nbsp;&nbsp;
		<i>Lanae Tyriae.</I>
</P>

<p>
Nos Lacedaemoniae pastor donavit
		amicae:<br>&nbsp;&nbsp;&nbsp;&nbsp;&nbsp;Deterior Ledae purpura matris
		erat.
</P>

<p>
<strong>CLVII</STRONG> &nbsp;&nbsp;&nbsp;&nbsp;&nbsp; <i>Lanae
		Pollentinae.</I>
</P>

<p>
Non tantum pullo lugentes vellere
		lanas,<br>&nbsp;&nbsp;&nbsp;&nbsp;&nbsp;Sed solet et calices haec dare terra
		suos.
</P>

<p>
<strong>CLVIII&nbsp;</STRONG> &nbsp;&nbsp;&nbsp;
		<i>Idem.</I>
</P>

<p>
Lana quidem tristis, sed tonsis nata
		ministris,<br>&nbsp;&nbsp;&nbsp;&nbsp;&nbsp;Quales non primo de grege mensa
		citat.
</P>

<p>
<strong>CLIX</STRONG>&nbsp;&nbsp;&nbsp;&nbsp;&nbsp; <i>Tomentum
		Leuconicum.</I>
</P>

<p>
Oppressae nimium vicina est fascia
		plumae?<br>&nbsp;&nbsp;&nbsp;&nbsp;&nbsp;Vellera Leuconicis accipe rasa
		sagis.
</P>

<p>
<strong>CLX&nbsp;&nbsp;</STRONG>&nbsp;&nbsp;&nbsp;&nbsp;
		<i>Tomentum Circense.</I>
</P>

<p>
Tomentum concisa palus Circense
		vocatur.<br>&nbsp;&nbsp;&nbsp;&nbsp;&nbsp;Haec pro Leuconico stramina pauper
		emit.
</P>

<p>
<strong>CLXI&nbsp;&nbsp;</STRONG>&nbsp;&nbsp;&nbsp;&nbsp;
		<i>Pluma.</I>
</P>

<p>
Lassus Amyclaea poteris requiescere
		pluma,<br>&nbsp;&nbsp;&nbsp;&nbsp;&nbsp;Interior cycni quam tibi lana
		dedit.
</P>

<p>
<strong>CLXII&nbsp;&nbsp;</STRONG>&nbsp;&nbsp;&nbsp;
		<i>Faenum.</I>
</P>

<p>
Fraudata tumeat fragilis tibi culcita
		mula.<br>&nbsp;&nbsp;&nbsp;&nbsp;&nbsp;Non venit ad duros pallida cura
		toros.
</P>

<p>
<strong>CLXIII</STRONG>&nbsp;&nbsp;&nbsp;&nbsp;
		<i>Tintinabulum.</I>
</P>

<p>
Redde pilam: sonat aes thermarum. Ludere
		pergis?<br>&nbsp;&nbsp;&nbsp;&nbsp;&nbsp;Virgine vis sola lotus abire
		domum.
</P>

<p>
<strong>CLXIV</STRONG>&nbsp;&nbsp; &nbsp;
		<i>Discus.</I>
</P>

<p>
Splendida cum volitant Spartani pondera
		disci,<br>&nbsp;&nbsp;&nbsp;&nbsp;&nbsp;Este procul, pueri: sit semel ille
		nocens.
</P>

<p>
<strong>CLXV</STRONG>&nbsp;&nbsp;&nbsp;&nbsp;&nbsp;&nbsp;
		<i>Cithara.</I>
</P>

<p>
Reddidit Eurydicen vati: sed perdidit
		ipse,<br>&nbsp;&nbsp;&nbsp;&nbsp;&nbsp;Dum sibi non credit nec patienter
		amat.
</P>

<p>
<strong>CLXVI</STRONG>&nbsp;&nbsp;&nbsp;&nbsp;
		<i>Idem.</I>
</P>

<p>
De Pompeiano saepe est eiecta
		theatro<br>&nbsp;&nbsp;&nbsp;&nbsp;&nbsp;Quae duxit silvas detinuitque
		feras.
</P>

<p>
<strong>CLXVII&nbsp;</STRONG>&nbsp;
		<i>Plectrum.</I>
</P>

<p>
Fervida ne trito tibi pollice pusula
		surgat,<br>&nbsp;&nbsp;&nbsp;&nbsp;&nbsp;Exornent docilem candida plectra
		lyram.
</P>

<p>
<strong>CLXVIII</STRONG>&nbsp;&nbsp;
		<i>Trochus.</I>
</P>

<p>
Inducenda rota est: das nobis utile
		munus:<br>&nbsp;&nbsp;&nbsp;&nbsp;&nbsp;Iste trochus pueris, at mihi cantus
		erit.
</P>

<p>
<strong>CLXIX</STRONG>&nbsp;&nbsp;&nbsp;&nbsp;
		<i>Idem.</I>
</P>

<p>
Garrulus in laxo cur anulus orbe
		vagatur?<br>&nbsp;&nbsp;&nbsp;&nbsp;&nbsp;Cedat ut argutis obvia turba
		trochis.
</P>

<p>
<strong>CLXX&nbsp;&nbsp;&nbsp;</STRONG>&nbsp;&nbsp; <i>Signum
		Victoriae aureum.</I>
</P>

<p>
Haec illi sine sorte datur, cui nomina
		Rhenus<br>&nbsp;&nbsp;&nbsp;&nbsp;&nbsp;Vera dedit. Deciens adde Falerna,
		puer.
</P>

<p>
<strong>CLXXI</STRONG>&nbsp;&nbsp;&nbsp;&nbsp; <i><font size="-1">BROYTOY PAIDION</FONT> fictile.</I>
</P>

<p>
Gloria tam parvi non est
		obscura sigilli:<br>&nbsp;&nbsp;&nbsp;&nbsp;&nbsp;Istius pueri Brutus amator
		erat.
</P>

<p>
<strong>CLXXII</STRONG>&nbsp;&nbsp;&nbsp; <i>Sauroctonos
		Corinthius.</I>
</P>

<p>
Ad te reptanti, puer insidiose,
		lacertae<br>&nbsp;&nbsp;&nbsp;&nbsp;&nbsp;Parce: cupit digitis illa perire
		tuis.
</P>

<p>
<strong>CLXXIII&nbsp;</STRONG>&nbsp; <i>Hyacinthus in tabula
		pictus.</I>
</P>

<p>
Flectit ab inviso morientia lumina
		disco<br>&nbsp;&nbsp;&nbsp;&nbsp;&nbsp;Oebalius, Phoebi culpa dolorque,
		puer.
</P>

<p>
<strong>CLXXIV</STRONG>&nbsp;&nbsp; <i>Hermaphroditus
		marmoreus.</I>
</P>

<p>
Masculus intravit fontis, emersit
		utrumque:<br>&nbsp;&nbsp;&nbsp;&nbsp;&nbsp;Pars est una patris, cetera matris
		habet.
</P>

<p>
<strong>CLXXV</STRONG>&nbsp;&nbsp; <i>Danae picta.</I>
</P>

<p>
Cur
		a te pretium Danae, regnator Olympi,<br>&nbsp;&nbsp;&nbsp;&nbsp;&nbsp;Accepit,
		gratis si tibi Leda dedit?
</P>

<p>
<strong>CLXXVI&nbsp;</STRONG>&nbsp;
		<i>Persona Germana.</I>
</P>

<p>
Sum figuli lusus russi persona
		Batavi.<br>&nbsp;&nbsp;&nbsp;&nbsp;&nbsp;Quae tu derides, haec timet ora
		puer.
</P>

<p>
<strong>CLXXVII</STRONG>&nbsp; <i>Hercules
		Corinthius.</I>
</P>

<p>
Elidit geminos infans nec respicit
		anguis.<br>&nbsp;&nbsp;&nbsp;&nbsp;&nbsp;Iam poterat teneras hydra timere
		manus.
</P>

<p>
<strong>CLXXVIII</STRONG>&nbsp; <i>Hercules
		fictilis.</I>
</P>

<p>
Sum fragilis: sed tu, moneo, ne sperne
		sigillum:<br>&nbsp;&nbsp;&nbsp;&nbsp;&nbsp;Non pudet Alciden nomen habere
		meum.
</P>

<p>
<strong>CLXXIX&nbsp;</STRONG> <i>Minerva argentea.</I>
</P>

<p>
Dic
		mihi, virgo ferox, cum sit tibi cassis et
		hasta,<br>&nbsp;&nbsp;&nbsp;&nbsp;&nbsp;Quare non habeas aegida. 'Caesar
		habet.'
</P>

<p>
<strong>CLXXX</STRONG>&nbsp;&nbsp; <i>Europe
		picta.</I>
</P>

<p>
Mutari melius tauro, pater optime
		divum,<br>&nbsp;&nbsp;&nbsp;&nbsp;&nbsp;Tunc poteras, Io cum tibi vacca
		fuit.
</P>

<p>
<strong>CLXXXI&nbsp;</STRONG>&nbsp; <i>Leandros
		marmoreus.</I>
</P>

<p>
Clamabat tumidis audax Leandros in
		undis:<br>&nbsp;&nbsp;&nbsp;&nbsp;&nbsp;'Mergite me, fluctus, cum rediturus
		ero.'
</P>

<p>
<strong>CLXXXII</STRONG>&nbsp; <i>Sigillum gibberi
		fictile.</I>
</P>

<p>
Ebrius haec fecit terris, puto, monstra
		Prometheus:<br>&nbsp;&nbsp;&nbsp;&nbsp;&nbsp;Saturnalicio lusit et ipse
		luto.
</P>

<p>
<strong>CLXXXIII </STRONG> <i>Homeri
		Batrachomachia.</I>
</P>

<p>
Perlege Maeonio cantatas carmine
		ranas<br>&nbsp;&nbsp;&nbsp;&nbsp;&nbsp;Et frontem nugis solvere disce
		meis.
</P>

<p>
<strong>CLXXXIV</STRONG> <i>Homerus in pugillaribus
		membraneis.</I>
</P>

<p>
Ilias et Priami regnis inimicus
		Ulixes<br>&nbsp;&nbsp;&nbsp;&nbsp;&nbsp;Multiplici pariter condita pelle
		latent.
</P>

<p>
<strong>CLXXXV</STRONG>&nbsp; <i>Vergili
		Culex.</I>
</P>

<p>
Accipe facundi Culicem, studiose,
		Maronis,<br>&nbsp;&nbsp;&nbsp;&nbsp;&nbsp;Ne nucibus positis&nbsp;ARMA
		VIRUMQUE&nbsp;legas.
</P>

<p>
<strong>CLXXXVI</STRONG> <i>Vergilius in
		membranis.</I>
</P>

<p>
Quam brevis inmensum cepit membrana
		Maronem!<br>&nbsp;&nbsp;&nbsp;&nbsp;&nbsp;Ipsius vultus prima tabella
		gerit.
</P>

<p>
<strong>CLXXXVII</STRONG>&nbsp; <i><font size="-1">MENANDROY
		THAIS</FONT></I>
</P>

<p>
Hac primum iuvenum lascivos lusit
		amores;<br>&nbsp;&nbsp;&nbsp;&nbsp;&nbsp;Nec Glycera pueri, Thais amica
		fuit.
</P>

<p>
<strong>CLXXXVIII</STRONG> <i>Cicero in membranis.</I>
</P>

<p>
Si
		comes ista tibi fuerit membrana,
		putato<br>&nbsp;&nbsp;&nbsp;&nbsp;&nbsp;Carpere te longas cum Cicerone
		vias.
</P>

<p>
<strong>CLXXXIX</STRONG> <i>Monobyblos
		Properti.</I>
</P>

<p>
Cynthia - facundi carmen iuvenale Properti
		-<br>&nbsp;&nbsp;&nbsp;&nbsp;&nbsp;Accepit famam, non minus ipsa
		dedit.
</P>

<p>
<strong>CXC</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Titus Livius in membranis.</I>
</P>

<p>
Pellibus exiguis artatur Livius
		ingens,<br>&nbsp;&nbsp;&nbsp;&nbsp;&nbsp;Quem mea non totum bibliotheca
		capit.
</P>

<p>
<strong>CXCI</STRONG>&nbsp;&nbsp;&nbsp;&nbsp;&nbsp;&nbsp;
		<i>Sallustius.</I>
</P>

<p>
Hic erit, ut perhibent doctorum corda
		virorum,<br>&nbsp;&nbsp;&nbsp;&nbsp;&nbsp;Primus Romana Crispus in
		historia.
</P>

<p>
<strong>CXCII</STRONG>&nbsp;&nbsp;&nbsp;&nbsp;&nbsp; <i>Ovidi
		Metamorphosis in membranis.</I>
</P>

<p>
Haec tibi, multiplici quae structa est
		massa tabella,<br>&nbsp;&nbsp;&nbsp;&nbsp;&nbsp;Carmina Nasonis quinque
		decemque gerit.
</P>

<p>
<strong>CXCIII</STRONG>&nbsp;&nbsp;&nbsp;&nbsp;
		<i>Tibullus.</I>
</P>

<p>
Ussit amatorem Nemesis lasciva
		Tibullum,<br>&nbsp;&nbsp;&nbsp;&nbsp;&nbsp;In tota iuvit quem nihil esse
		domo.
</P>

<p>
<strong>CXCIV</STRONG>&nbsp;&nbsp;&nbsp;
		<i>Lucanus.</I>
</P>

<p>
Sunt quidam, qui me dicant non esse
		poetam:<br>&nbsp;&nbsp;&nbsp;&nbsp;&nbsp;Sed qui me vendit bybliopola
		putat.
</P>

<p>
<strong>CXCV</STRONG>&nbsp;&nbsp;&nbsp;&nbsp;
		<i>Catullus.</I>
</P>

<p>
Tantum magna suo debet Verona
		Catullo,<br>&nbsp;&nbsp;&nbsp;&nbsp;&nbsp;Quantum parva suo Mantua
		Vergilio.
</P>

<p>
<strong>CXCV</STRONG>I&nbsp;&nbsp;&nbsp; <i>Calvi de aquae
		frigidae usu.</I>
</P>

<p>
Haec tibi quae fontes et aquarum nomina
		dicit,<br>&nbsp;&nbsp;&nbsp;&nbsp;&nbsp;Ipsa suas melius charta natabat
		aquas.
</P>

<p>
<strong>CXCVII</STRONG>&nbsp;&nbsp;&nbsp; <i>Mulae
		pumilae.</I>
</P>

<p>
His tibi de mulis non est metuenda
		ruina:<br>&nbsp;&nbsp;&nbsp;&nbsp;&nbsp;Altius in terra paene sedere
		soles.
</P>

<p>
<strong>CXCVIII&nbsp;</STRONG>&nbsp; <i>Catella
		Gallicana.</I>
</P>

<p>
Delicias parvae si vis audire
		catellae,<br>&nbsp;&nbsp;&nbsp;&nbsp;&nbsp;Narranti brevis est pagina tota
		mihi.
</P>

<p>
<strong>CXCIX</STRONG>&nbsp;&nbsp;&nbsp;&nbsp;
		<i>Asturco.</I>
</P>

<p>
Hic brevis ad numeros rapidum qui colligit
		unguem,<br>&nbsp;&nbsp;&nbsp;&nbsp;&nbsp;Venit ab auriferis gentibus Astur
		equus.
</P>

<p>
<strong>CC</STRONG>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<i>Canis vertragus.</I>
</P>

<p>
Non sibi, sed domino venatur vertragus
		acer,<br>&nbsp;&nbsp;&nbsp;&nbsp;&nbsp;Inlaesum leporem qui tibi dente
		feret.
</P>

<p>
<strong>CCI</STRONG>&nbsp;&nbsp;&nbsp;&nbsp;&nbsp;&nbsp;&nbsp;
		<i>Palaestrita.</I>
</P>

<p>
Non amo quod vincat, sed quod succumbere
		novit<br>&nbsp;&nbsp;&nbsp;&nbsp;&nbsp;Et didicit melius <font size="-1">THN
		EPIKLINOPAL®N</FONT>.
</P>

<p>
<strong>CCII</STRONG>&nbsp;&nbsp;&nbsp;&nbsp;&nbsp;&nbsp;&nbsp;
		<i>Simius.</I>
</P>

<p>
Callidus emissas eludere simius
		hastas,<br>&nbsp;&nbsp;&nbsp;&nbsp;&nbsp;Si mihi cauda foret, cercopithecus
		eram.
</P>

<p>
<strong>CCIII</STRONG>&nbsp;&nbsp;&nbsp;&nbsp;&nbsp;&nbsp;
		<i>Puella Gaditana.</I>
</P>

<p>
Tam tremulum crisat, tam blandum prurit, ut
		ipsum<br>&nbsp;&nbsp;&nbsp;&nbsp; &nbsp;Masturbatorem fecerit
		Hippolytum.
</P>

<p>
<strong>CCIV&nbsp;</STRONG>&nbsp;&nbsp;&nbsp;&nbsp;
		<i>Cymbala.</I>
</P>

<p>
Aera Celaenaeos lugentia matris
		amores<br>&nbsp;&nbsp;&nbsp;&nbsp;&nbsp;Esuriens Gallus vendere saepe
		solet.
</P>

<p>
<strong>CCV&nbsp;</STRONG>&nbsp;&nbsp;&nbsp;&nbsp;&nbsp;
		<i>Puer.</I>
</P>

<p>
Sit nobis aetate puer, non pumice
		levis,<br>&nbsp;&nbsp;&nbsp;&nbsp;&nbsp;Propter quem placeat nulla puella
		mihi.
</P>

<p>
<strong>CCVI</STRONG> &nbsp;&nbsp;&nbsp;&nbsp;&nbsp;&nbsp;
		<i>Cestos.</I>
</P>

<p>
Collo necte, puer, meros amores,<br>Ceston de Veneris
		sinu calentem.
</P>

<p>
<strong>CCVII</STRONG>&nbsp;&nbsp;&nbsp;&nbsp;&nbsp;
		<i>Idem.</I>
</P>

<p>
Sume Cytheriaco medicatum nectare
		ceston:<br>&nbsp;&nbsp;&nbsp;&nbsp;&nbsp;Ussit amatorem balteus iste
		Iovem.
</P>

<p>
<strong>CCVIII</STRONG>&nbsp;&nbsp;&nbsp;&nbsp;
		<i>Notarius.</I>
</P>

<p>
Currant verba licet, manus est velocior
		illis:<br>&nbsp;&nbsp;&nbsp;&nbsp;&nbsp;Nondum lingua suum, dextra peregit
		opus.
</P>

<p>
<strong>CCIX&nbsp;</STRONG>&nbsp;&nbsp;&nbsp;&nbsp;&nbsp;
		<i>Concha.</I>
</P>

<p>
Levis ab aequorea cortex Mareotica
		concha<br>&nbsp;&nbsp;&nbsp;&nbsp;&nbsp;Fiat: inoffensa curret harundo
		via.
</P>

<p>
<strong>CCX&nbsp;</STRONG>&nbsp;&nbsp;&nbsp;&nbsp; &nbsp;
		<i>Morio.</I>
</P>

<p>
Non mendax stupor est, nec fingitur arte
		dolosa.<br>&nbsp;&nbsp;&nbsp;&nbsp;&nbsp;Quisquis plus iusto non sapit, ille
		sapit.
</P>

<p>
<strong>CCXI</STRONG>&nbsp;&nbsp;&nbsp;&nbsp;&nbsp;&nbsp;
		<i>Caput vervecinum.</I>
</P>

<p>
Mollia Phrixei secuisti colla
		mariti.<br>&nbsp;&nbsp;&nbsp;&nbsp;&nbsp;Hoc meruit tunicam qui tibi, saeve,
		dedit?
</P>

<p>
<strong>CCXII&nbsp;&nbsp;&nbsp;&nbsp; &nbsp;</STRONG>
		<i>Pumilus.</I>
</P>

<p>
Si solum spectes hominis caput, Hectora
		credas:<br>&nbsp;&nbsp;&nbsp;&nbsp;&nbsp;Si stantem videas, Astyanacta
		putes.
</P>

<p>
<strong>CCXIII&nbsp;&nbsp;</STRONG>&nbsp;&nbsp;
		<i>Parma.</I>
</P>

<p>
Haec, quae saepe solet vinci, quae vincere
		raro,<br>&nbsp;&nbsp;&nbsp;&nbsp;&nbsp;Parma tibi, scutum pumilionis
		erit.
</P>

<p>
<strong>CCXIV&nbsp;&nbsp;</STRONG>&nbsp; <i>Comoedi
		pueri.</I>
</P>

<p>
Non erit in turba quisquam <font size="-1">MISOYMENOS</FONT>
		ista:<br>&nbsp;&nbsp;&nbsp;&nbsp;&nbsp;Sed poterit quivis esse <font size="-1">DIS
		EXAPATWN</FONT>.
</P>

<p>
<strong>CCXV</STRONG>&nbsp;&nbsp;&nbsp;&nbsp;
		<i>Fibula.</I>
</P>

<p>
Dic mihi simpliciter, comoedis et
		citharoedis,<br>&nbsp;&nbsp;&nbsp;&nbsp;&nbsp;Fibula, quid praestas? 'Carius ut
		futuant.'
</P>

<p>
<strong>CCXVI</STRONG>&nbsp;&nbsp;&nbsp;&nbsp;
		<i>Auceps.</I>
</P>

<p>
Non tantum calamis, sed cantu fallitur
		ales,<br>&nbsp;&nbsp;&nbsp;&nbsp;&nbsp;Callida dum tacita crescit harundo
		manu.
</P>

<p>
<strong>CCXVII</STRONG>&nbsp;&nbsp;&nbsp;
		<i>Accipiter.</I>
</P>

<p>
Praedo fuit volucrum: famulus nunc aucupis
		idem<br>&nbsp;&nbsp;&nbsp;&nbsp;&nbsp;Decipit et captas non sibi maeret
		aves.
</P>

<p>
<strong>CCXVIII&nbsp;</STRONG>&nbsp; <i>Obsonator.</I>
</P>

<p>
Dic
		quotus et quanti cupias cenare, nec
		unum<br>&nbsp;&nbsp;&nbsp;&nbsp;&nbsp;Addideris verbum: cena parata tibi
		est.
</P>

<p>
<strong>CCXIX&nbsp;</STRONG>&nbsp; &nbsp; <i>Cor
		bubulum.</I>
</P>

<p>
Pauper causidicus nullos referentia
		nummos<br>&nbsp;&nbsp;&nbsp; Carmina cum scribas, accipe cor, quod
		habes.
</P>

<p>
<strong>CCXX&nbsp;</STRONG>&nbsp;&nbsp; &nbsp;
		<i>Cocus.</I>
</P>

<p>
Non satis est ars sola coco: servire
		palatum<br>&nbsp;&nbsp;&nbsp;&nbsp;&nbsp;Nolo: cocus domini debet habere
		gulam.
</P>

<p>
<strong>CCXXI&nbsp;</STRONG>&nbsp;&nbsp;&nbsp; <i>Craticula cum
		veribus.</I>
</P>

<p>
Rara tibi curva craticula sudet ofella;<br>&nbsp;
		&nbsp;&nbsp;Spumeus in longa cuspide fumet
		aper.
</P>

<p>
<strong>CCXXII&nbsp;</STRONG>&nbsp;&nbsp; <i>Pistor
		dulciarius.</I>
</P>

<p>
Mille tibi dulces operum manus ista
		figuras<br>&nbsp;&nbsp;&nbsp;&nbsp;&nbsp;Extruet: huic uni parca laborat
		apis.
</P>

<p>
<strong>CCXXIII&nbsp;</STRONG>&nbsp; &nbsp;
		<i>Adipata.</I>
</P>

<p>
Surgite: iam vendit pueris ientacula
		pistor<br>&nbsp;&nbsp; &nbsp;Cristataeque sonant undique lucis
		aves.
</P>

<p><div class="footer">
	<p>
		<a href="/martial.html">Martial</a>
		<a href="/index.html">The Latin Library</a>
		<a href="/classics.html">The Classics Page</a>
	</p>
</div>
</BODY>
</HTML>