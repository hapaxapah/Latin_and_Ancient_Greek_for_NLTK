<HTML>

<HEAD>

 <TITLE>Appendix Vergiliana: Ciris</TITLE></HEAD><BODY BACKGROUND="cracked3.gif" BGCOLOR="#FFFFFF"><CENTER><HR WIDTH="100%"><BR>

<FONT size=5>APPENDIX VERGILIANA</FONT><BR>

<FONT size=5>sive</FONT><BR>

<FONT size=5>CARMINA MINORA VERGILIO ADTRIBUTA</FONT><BR>

<HR WIDTH="100%"><P><I><FONT size=5> CIRIS </FONT></I></CENTER><P>

<BLOCKQUOTE><BLOCKQUOTE><font size=4>

Etsi me vario iactatum laudis amore<BR>

irritaque expertum fallacis praemia volgi<BR>

Cecropius suavis exspirans hortulus auras<BR>

florentis viridi sophiae complectitur umbra,<BR>

+tum ea quaeret eo+ dignum sibi quaerere carmen&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>5</font><BR>

longe aliud studium atque alios accincta labores<BR>

altius ad magni +suspendit sidera mundi<BR>

et placitum paucis ausa est ascendere collem;<BR>

non tamen absistam coeptum detexere munus,<BR>

in quo iure meas utinam requiescere musas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>10</font><BR>

et leviter blandum liceat deponere morem.<BR>

Quod si mirificum <i>sophiae </i>genus omne <i>secutum</i><BR>

mirificum sedi modo sit tibi velle libido,<BR>

si me iam summa Sapientia pangeret arce<BR>

quattuor antiquis heredibus edita consors,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>15</font><BR>

unde hominum errores longe lateque per orbem<BR>

despicere atque humilis possem contemnere curas,<BR>

non ego te talem venerarer munere tali,<BR>

non equidem (quamvis interdum ludere nobis<BR>

et gracilem molli liceat pede claudere versum),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>20</font><BR>

sed magno intexens (si fas est dicere) peplo,<BR>

qualis Erechtheis olim portatur Athenis,<BR>

debita cum castae solvuntur vota Minervae<BR>

tardaque confecto redeunt quinquennia lustro,<BR>

cum levis alterno Zephyrus concrebruit Euro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>25</font><BR>

et prono gravidum provexit pondere currum<BR>

felix ille dies, felix et dicitur annus,<BR>

felices qui talem annum videre diemque<BR>

ergo Palladiae texuntur in ordine pugnae,<BR>

magna Giganteis ornantur pepla tropaeis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>30</font><BR>

horrida sanguinea pinguntur proelia Gorgo,<BR>

additur aurata deiectus cuspide Typhon,<BR>

qui prius Ossaeis consternens aethera saxis<BR>

Emathio celsum duplicabat vertice Olympum<BR>

tale deae velum sollemni tempore portant:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>35</font><BR>

tale te vellem, iuvenum doctissime, ritu<BR>

purpureos inter soles et candida lunae<BR>

sidera, caeruleis orbem pulsantia bigis,<BR>

naturae rerum magnis intexere chartis,<BR>

aeterno &lt;ut> sophiae coniunctum carmine nomen&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>40</font><BR>

nostra tuom senibus loqueretur pagina saeclis.<BR>

Sed quoniam ad tantas nunc primum nascimur artes<BR>

nunc primum teneros firmamus robore nervos,<BR>

haec tamen interea quae possumus, in quibus aevi<BR>

prima rudimenta et iuvenes exegimus annos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>45</font><BR>

accipe dona meo multum vigilata labore<BR>

promissa atque diu iam tandem &lt;reddita vota>,<BR>

impia prodigiis ut quondam exterrita proles<BR>

Scylla novos avium sublimis in aere coetus<BR>

viderit et tenui conscendens aethera penna&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>50</font><BR>

caeruleis sua tecta super volitaverit alis,<BR>

hanc pro purpureo poenam scelerata capillo,<BR>

pro patria solvens excisa et funditus urbe.<BR>

Complures illam magni, Messalla, poetae<BR>

(nam verum fateamur: amat Polyhymnia verum)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>55</font><BR>

longe aliam perhibent mutatam in membra figuram<BR>

Scyllaeum monstra saxum infecta vocari;<BR>

illam esse aerumnis quam saepe legamus Ulixi<BR>

candida succinctam latrantibus inguina monstris<BR>

Dulichias vexasse rates et gurgite in alto&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>60</font><BR>

deprensos nautas canibus lacerasse marinis.<BR>

Sed neque Maeoniae patiuntur credere chartae<BR>

nec malus istorum dubiis erroribus auctor.<BR>

Namque alias alii volgo finxere puellas,<BR>

quae Colophoniaco Scyllae dicantur Homero,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>65</font><BR>

ipse Crataein ei matrem; sed sive Crataeis<BR>

sive illam monstro generavit Scylla biformi<BR>

sive necutra parens atque hoc in carmine toto<BR>

inguinis est vitium et veneris descripta libido;<BR>

sive etiam iactis speciem mutata venenis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>70</font><BR>

infelix virgo (quid enim commiserat illa?<BR>

ipse pater timidam saeva complexus harena<BR>

coniugium castae violaverat Amphitritae,<BR>

at tamen exegit longo post tempore poenas,<BR>

ut cum cura tuae veheretur coniugis alto&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>75</font><BR>

ipsa trucem multo misceret sanguine pontum);<BR>

seu vero, ut perhibent, forma cum vinceret omnis<BR>

et cupidos quaestu passi, popularet amantes,<BR>

piscibus heu canibusque malis vallata repente est<BR>

(horribilis circum vidit se sistere formas:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>80</font><BR>

heu quotiens mirata novos expalluit artus,<BR>

ipsa suos quotiens heu pertimuit latratus),<BR>

ausa quod est mulier numen fraudare deorum<BR>

et dictam Veneri votorum &lt;a> vertere poenam,<BR>

quam mala multiplici iuvenum consaepta caterva&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>85</font><BR>

dixerat atque animo meretrix iactata ferarum<BR>

(infamen tali merito rumore fuisse<BR>

docta Palaepaphiae testatur voce Pachynus):<BR>

quidquid et ut quisque est tali de clade locutus,<BR>

omnia sim: potius liceat notescere cirin&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>90</font><BR>

atque unam ex multis Scyllam non esse puellis.<BR>

Quare quae cantus meditanti mittere caecos<BR>

magna mihi cupido tribuistis praemia, divae<BR>

Pierides, quarum castos altaria postis<BR>

munere saepe meo inficiunt foribusque hyacinthi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>95</font><BR>

deponunt flores aut suave rubens narcissus<BR>

aut crocus alterna coniungens lilia caltha<BR>

sparsaque liminibus floret rosa - nunc age, divae,<BR>

praecipue nostro nunc aspirate labori<BR>

atque novom aeterno praetexite honore volumen.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>100</font><BR>

Sunt Pandioniis vicinae sedibus urbes<BR>

Actaeos inter colles et candida Thesei<BR>

purpureis late ridentia litora conchis,<BR>

quarum non ulli fama concedere digna<BR>

stat Megara, Alcathoi quondam munita labore,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>105</font><BR>

Alcathoi Phoebique: deus namque affuit illi,<BR>

unde etiam citharae voces imitatus acutas<BR>

sape lapis recrepat, Cyllenia munera, pulsus<BR>

et veterem sonitu Phoebi testatur honorem.<BR>

Hanc urbem alios qui tunc fervebat in armis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>110</font><BR>

fecerat infestam populator remige Minos,<BR>

hospitio quod se Nisi Polyidos avito<BR>

Carpathium fugiens et flumina Caeratea<BR>

texerat. Hunc bello repetens Gortynius heros<BR>

Attica Cretaea sternebat rura sagitta.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>115</font><BR>

Sed neque tunc cives neque tunc rex ipse veretur<BR>

infesto ad muros volitantis agmine turmas<BR>

deicere et indomitas virtute retundere mentes,<BR>

responsum quoniam satis est meminisse deorum.<BR>

Nam capite a summo regis (mirabile dictu)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>120</font><BR>

candida caesaries (florebant tempora lauro)<BR>

et roseus medio surgebat vertice crinis,<BR>

cuius quam servata diu natura fuisset<BR>

tam patriam incolumem Nisi regnumque futurum<BR>

concordes stabili firmarant numine Parcae.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>125</font><BR>

Ergo omnis cano residebat cura capillo,<BR>

aurea sollemni comptum quem fibula ritu<BR>

crobylus et tereti nectebant dente cicadae.<BR>

Nec vero haec urbis custodia vana fuisset<BR>

(nec fuerat), ni Scylla novo correpta furore,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>130</font><BR>

Scylla, patris miseri patriaeque inventa sepulcrum,<BR>

o nimium cupidis Minon inhiasset ocellis.<BR>

Sed malus ille puer, quem nec sua flectere mater<BR>

iratum potuit, quem nec pater atque avos idem<BR>

Iuppiter (ille etiam Poenos domitare leone&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>135</font><BR>

et validas docuit vires mansuescere tigris,<BR>

ille etiam divos homines sed dicere magnum est)<BR>

idem tum tristis acuebat parvolus iras.<BR>

Iunonis magnae (cuius periuria divae<BR>

olim se meminere diu) periura puella&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>140</font><BR>

(non ulli liceat) violaverat inscia sedem,<BR>

dum sacris operata deae lascivit et extra<BR>

procedit longe matrum comitumque catervam<BR>

suspensam gaudens in corpore ludere vestem<BR>

et tumidos agitante sinus aquilone relaxans.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>145</font><BR>

Necdum etiam castos gustaverat ignis honores<BR>

necdum sollemni lympha perfusa sacerdos<BR>

pallentis foliis caput exornarat olivae,<BR>

cum lapsa e manibus fugit pila cumque relapsa<BR>

procurrit virgo. Quod uti ne prodita ludo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>150</font><BR>

aurea iam gracili solvisset corpore pallam.<BR>

Omnia quae retinere gradum cursusque morari<BR>

possent, o tecum vellem tua semper haberes:<BR>

non umquam violata manu sacraria divae<BR>

iurando, infelix, nequiquam iure piasses.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>155</font><BR>

Etsi quis nocuisse tibi periuria credat?<BR>

Causa pia est: timuit fratri te ostendere Iuno.<BR>

At levis ille deus, cui semper ad ulciscendum<BR>

quaeritur ex omni verborum iniuria dictu,<BR>

aurea fulgenti depromens tela pharetra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>160</font><BR>

(heu nimium terret, nimium Tirynthia visu)<BR>

virginis in tenera defixerat omnia mente.<BR>

Quae simul ac venis hausit sitientibus ignem<BR>

et validum penitus concepit in ossa furorem,<BR>

saeva velut gelidis Edonum Bistonis oris&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>165</font><BR>

ictave barbarico Cybeles antistita buxo<BR>

infelix virgo tota bacchatur in urbe<BR>

non styrace Idaeo fragrantis picta capillos,<BR>

coccina non teneris pedibus Sicyonia servans,<BR>

non niveo retinens bacata monilia collo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>170</font><BR>

Multum illi incerto trepido vestigia cursu:<BR>

saepe redit patrios ascendere perdita muros<BR>

ariasque facit causam se visere turris,<BR>

saepe etiam tristis volvens in nocte querelas<BR>

sedibus ex altis caeli speculatur amorem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>175</font><BR>

castraque prospectat crebris lucentia flammis.<BR>

Nulla colum novit, carum non respicit aurum,<BR>

non arguta sonant tenui psalteria chorda,<BR>

non Libyco molles plauduntur pectine telae;<BR>

nullus in ore rubor (ubi enim rubor, obstat amori).&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>180</font><BR>

Atque ubi nulla malis reperit solacia tantis<BR>

tabidulamque videt labi per viscera mortem,<BR>

quo vocat ire dolor, subigunt quo tendere fata,<BR>

fertur et horribili praeceps impellitur oestro,<BR>

ut patris, a demens, crinem de vertice serum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>185</font><BR>

furtim atque argute detonsum mitteret hosti.<BR>

Namque haec condicio miserae proponitur una<BR>

sive illa ignorans (quis non bonus omnia malit<BR>

credere quam tanti sceleris damnare puellam?),<BR>

heu tamen infelix: quid enim imprudentia prodest?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>190</font><BR>

Nise pater, cui direpta crudeliter urbe<BR>

vix erit una super sedes in turribus altis,<BR>

fessus ubi exstructo possis considere nido<BR>

(tu quoque avis moriere): dabit tibi filia poenas.<BR>

Gaudete, o celeres, subnixae nubibus altis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>195</font><BR>

quae mare, quae viridis silvas lucosque sonantis<BR>

incolitis, gaudete, vagae, gaudete, volucres.<BR>

Vosque adeo, humanos mutatae corporis artus,<BR>

vos, o crudeli fatorum lege, puellae<BR>

Dauliades, gaudete: venit carissima vobis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>200</font><BR>

cognatos augens reges numerumque suorum<BR>

ciris et ipse pater. Vos, o pulcherrima quondam<BR>

corpora, caeruleas praevertite in aethera nubes,<BR>

qua novos ad superum sedes haliaeetos et qua<BR>

candida concessos ascendat ciris honores.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>205</font><BR>

Iamque adeo dulci devinctus lumina somno<BR>

Nisus erat vigilumque procul custodia primis<BR>

excubias foribus studio iactabat inani:<BR>

cum furtim tacito descendens Scylla cubili<BR>

auribus erectis nocturna silentia temptat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>210</font><BR>

et pressis tenuem singultibus ara captat.<BR>

Tum suspensa levans digitis vestigia primis<BR>

egreditur ferroque manus armata bidenti<BR>

evolat: at demptae subita in formidine vires<BR>

caeruleas sua furta prius testantur ad umbras.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>215</font><BR>

Nam qua se ad patrium tendebat semita limen,<BR>

vestibulo in thalami paulum remoratur et alti<BR>

suspicit ad caeli nictantia sidera mundi<BR>

non accepta piis promittens munera divis.<BR>

Quam simul Ogygii Phoenicis filia Carme&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>220</font><BR>

surgere sensit anus (sonitum nam fecerat illi<BR>

marmoreo aeratus stridens in limine cardo),<BR>

corripit extemplo fessam languore puellam<BR>

et simul O nobis sacrum caput inquit alumna,<BR>

non tibi nequiquam viridis per viscera pallor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>225</font><BR>

aegroto tenuis suffundit sanguine venas<BR>

nec levis hoc faceret (neque enim pote) cura: subegit<BR>

aut fallor, quod ut a potius, Rhamnusia, fallar.<BR>

Nam qua te causa nec dulcis pocula Bacchi<BR>

nec gravidos Cereris dicam contingere fetus?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>230</font><BR>

Qua causa ad patrium solam vigilare cubile<BR>

tempore, quo fessas mortalia pectora curas,<BR>

quo rapidos etiam requiescunt flumina cursus?<BR>

Dic age nunc miserae saltem quod saepe petenti<BR>

iurabas nihil esse mihi, cur maesta parentis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>235</font><BR>

formosos circum virgo &lt;re>morere capillos.<BR>

Ei mihi, ne furor ille tuos invaserit artus,<BR>

ille Arabae Myrrhae quondam qui cepit ocellos,<BR>

ut scelere infando (quod nec sinat Adrastea)<BR>

laedere utrumque uno studeas errore parentem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>240</font><BR>

Quod si alio quovis animi iactaris amore<BR>

(nam te iactari, non est Amathusia nostri<BR>

tam rudis ut nullo possim cognoscere signo),<BR>

si concessus amor noto te macerat igni:<BR>

per tibi Dictynnae praesentia numina iuro,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>245</font><BR>

prima deum mihi quae dulcem te donat alumnam,<BR>

omnia me potius, digna atque indigna, laborum<BR>

milia nisuram, quam te tam tristibus istis<BR>

sordibus et sanie patiar tabescere tali.<BR>

Haec loquitur mollique ut se velavit amictu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>250</font><BR>

frigidulam iniecta circumdat veste puellam,<BR>

quae prius in tenui steterat succincta crocota.<BR>

Dulcia deinde genis rorantibus oscula figens<BR>

persequitur miserae causas exquirere tabis.<BR>

Nec tamen ante ullas patitur sibi reddere voces,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>255</font><BR>

marmoreum tremebunda pedem quam rettulit intra.<BR>

Illa autem Quid me inquit, nutricula, torques?<BR>

Quid tantum properas nostros novisse furores?<BR>

Non ego consueto mortalibus uror amore<BR>

nec mihi notorum deflectunt lumina voltus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>260</font><BR>

nec genitor cordi est: ultro namque odimus omnis.<BR>

Nil amat hic animus, nutrix, quod oportet amari,<BR>

in quo falsa, tamen lateat pietatis imago,<BR>

sed media ex acie, mediis ex hostibus - heu, heu,<BR>

quid dicam quove agam malum hoc exordiar ore?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>265</font><BR>

Dicam equidem, quoniam tu nunc non dicere, nutrix,<BR>

non sinis: extremum hoc munus morientis habeto<BR>

ille, vides, nostris qui moenibus assidet hostis,<BR>

quem pater ipse deum sceptri donavit honore,<BR>

cui Parcae tribuere nec ullo volnere laedi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>270</font><BR>

(dicendum est, frustra circumvehor omnia verbis)<BR>

ille mea, ille idem oppugnat praecordia Minos.<BR>

Quod per te divom crebros obtestor amores<BR>

perque tuom memori sanctum mihi pectus alumnae,<BR>

ut me si servare potes, nec perdere malis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>275</font><BR>

sin autem optatae spes est incisa salutis,<BR>

nec mihi quam merui invideas, nutricula, mortem.<BR>

Nam nisi te nobis malus, o malus optima Carme,<BR>

ante in conspectum casusve deusve tulisset,<BR>

aut ferro hoc (aperit ferrum quod veste latebat)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>280</font><BR>

purpureum patris dempsissem vertice crinem<BR>

aut mihi praesenti peperissem volnere letum.<BR>

Vix haec ediderat, cum clade exterrita tristi<BR>

intonsos multo deturpat pulvere crinis<BR>

et graviter questu Carme complorat anili:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>285</font><BR>

O mihi nunc iterum crudelis reddite Minos,<BR>

o iterum nostrae Minos inimice senectae,<BR>

semper &lt;ut> aut olim natae te propter eundem<BR>

aut Amor insanae luctum portavit alumnae.<BR>

Tene ego tam longe capta atque avecta nequivi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>290</font><BR>

tam grave servitium, tam duros passa labores<BR>

effugere, o bis iam exitium crudele meorum?<BR>

Iam iam nec nobis, heu quae senioribus una<BR>

vivendi causa est, vivit genus. Ut quid ego amens<BR>

te erepta, o Britomarti, mei spes una sepulcri,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>295</font><BR>

te, Britomarti, diem potui producere vitae?<BR>

Atque utinam celeri nec tantum grata Dianae<BR>

venatus esses virgo sectata virorum<BR>

Gnosia nec Partho contendens spicula cornu.<BR>

Dictaeas ageres ad gramina nota capellas;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>300</font><BR>

nunquam tam obnixe fugiens Minois amores<BR>

praeceps arii specula de montis abisses<BR>

unde alii fugisse ferunt et numen Aphaeae<BR>

virginis assignant, alii, quo notior esses,<BR>

Dictynnam dixere tuo de nomine Lunam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>305</font><BR>

Sint haec vera velim: mihi certe, nata, peristi:<BR>

nunquam ego te summo volitantem vertice<BR>

Hyrcanos inter comites agmenque ferarum<BR>

conspiciam nec te redeuntem amplexa tenebo.<BR>

Verum haec, tunc nobis gravia atque indigna, fuere,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>310</font><BR>

tu, mea alumna, tui cum spes integra maneret<BR>

et vox ista meas nondum violaverat auris.<BR>

Tene etiam Fortuna mihi crudelis ademit,<BR>

tene, &lt;o> sola meae vivendi causa senectae?<BR>

Saepe tuo dulci nequiquam capta sopore&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>315</font><BR>

cum premeret natura, mori me velle negavi,<BR>

ut tibi Corycio glomerarem flammea luto.<BR>

Quo nunc me, infelix, aut quae me fata reservant?<BR>

An nescis, qua lege patris de vertice summo<BR>

edita candentis praetexat purpura canos?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>320</font><BR>

Quae tenui patriae spes sit suspensa capillo?<BR>

Si nescis, aliquam possum sperare salutem,<BR>

inscia quandoquidem scelus es conata nefandum;<BR>

sin est quod metuo, per te, mea alumna, tuomque<BR>

expertum multis miserae mihi rebus amorem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>325</font><BR>

parcere saeva precor per numina Ilithyiae<BR>

nec tantum facinus tu nulla mente sequaris<BR>

(non ego te incepto, fieri quod non pote, conor<BR>

flectere, Amor, nec sit cum dis contendere nostrum),<BR>

sed patris incolumi potius denubere regno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>330</font><BR>

atque aliquos tamen esse velis tibi, alumna, penates<BR>

hoc unum exsilio docta atque experta monebo.<BR>

Quod si non alia poteris ratione parentem<BR>

flectere (sed poteris: quid enim non unica possis?),<BR>

tunc potius tandem ipsa (pio cum iure licebit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>335</font><BR>

cum facti causam tempusque doloris habebis),<BR>

tunc potius conata tua atque incepta referto:<BR>

meque deosque tibi comites, mea alumna, futuros<BR>

polliceor: nihil est, quod texitur ordine, longum.<BR>

His ubi sollicitos animi relevaverat aestus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>340</font><BR>

vocibus et blanda pectus spe luserat aegrum,<BR>

paulatim tremebunda genis obducere vestem<BR>

virginis et placidam tenebris captare quietem<BR>

inverso bibulum restinguens lumen olivo<BR>

incipit ad crebros&lt;que> insani pectoris ictus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>345</font><BR>

ferre manum assiduis mulcens praecordia palmis.<BR>

Noctem illam sic maesta super morientis alumnae<BR>

frigidulos cubito subnixa pependit ocellos.<BR>

Postera lux ubi laeta diem mortalibus almum<BR>

et gelida veniente + mihi quatiebat ab Oeta,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>350</font><BR>

quem pavidae alternis fugitant optantque puellae<BR>

(Hesperium vitant, optant ardescere &lt;Eoum>),<BR>

praeceptis paret virgo nutricis et omnis<BR>

undique conquirit nubendi sedula causas.<BR>

Temptantur patriae submissis vocibus aures&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>355</font><BR>

laudanturque bonae pacis bona; multus inepte<BR>

virginis insolitae sermo novos errat in ore:<BR>

nunc tremere instantis belli certamina dicit<BR>

communemque timere deum, nunc regis amicis<BR>

(namque ipsi verita est) orbum flet maesta parentem:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>360</font><BR>

Cum Iove communis qui non habuere nepotes?<BR>

Nunc etiam conficta dolo mendacia turpi<BR>

invenit et divom terret formidine civis;<BR>

nunc alia ex aliis (nec desunt) omnia quaerit.<BR>

Quin etiam castos ausa est corrumpere vates,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>365</font><BR>

ut, cum caesa pio cecidisset victima ferro,<BR>

esset qui generum Minon auctoribus extis<BR>

iungere et ancipitis suaderet tollere pugnas.<BR>

At nutrix patula componens sulpura testa<BR>

narcissum casiamque herbas incendit olentis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>370</font><BR>

terque novena ligans triplici diversa colore<BR>

fila Ter in gremium mecum inquit despue, virgo,<BR>

despue ter virgo: numero deus impare gaudet.<BR>

Inde Iovi geminat magno frigidula sacra,<BR>

sacra nec Idaeis anubus nec cognita Grais,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>375</font><BR>

pergit Amyclaeo spargens altaria thallo<BR>

regis Iolciacis animum defigere votis.<BR>

Verum ubi nulla movet stabilem fallacia Nisum<BR>

nec possunt homines nec possunt flectere divi<BR>

(tanta est in parvo fiducia crine cavendi),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>380</font><BR>

rursus ad inceptum sociam se adiungit alumnae<BR>

purpureamque parat rursus tondere capillum<BR>

cum, longo quod iam captat succurrere amori,<BR>

non minus illa tamen, revehi quod moenia Cressa<BR>

gaudeat: et cineri patria est iucunda sepulcro.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>385</font><BR>

Ergo iterum capiti Scylla est inimica paterno:<BR>

tum coma Sidonio florens deciditur ostro,<BR>

tum capitur Megara et divom responsa probantur,<BR>

tum suspensa novo ritu de navibus altis<BR>

per mare caeruleum trahitur Niseia virgo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>390</font><BR>

Complures illam nymphae mirantur in undis,<BR>

miratur pater Oceanus et candida Tethys<BR>

et cupidas secum rapiens Galatea sorores,<BR>

illam etiam iunctis magnum quae piscibus aequor<BR>

et glauco bipedum curru metitur equorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>395</font><BR>

Leucothea parvosque dea cum matre Palaemon;<BR>

illam etiam alternas sortiti vivere luces,<BR>

cara Iovis suboles, magnum Iovis incrementum,<BR>

Tyndaridae niveos mirantur virginis artus.<BR>

Has adeo voces atque haec lamenta per auras&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>400</font><BR>

fluctibus in mediis questu volvebat inani,<BR>

ad caelum infelix ardentia lumina tendens,<BR>

lumina, nam teneras arcebant vincula palmas:<BR>

Supprimite o paulum turbati flamina venti,<BR>

dum queror et divos (quamquam nil testibus illis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>405</font><BR>

profeci) extrema moriens tamen alloquor hora.<BR>

Vos ego, vos adeo, venti testabor et aurae,<BR>

vos o numantina si qui de gente venitis,<BR>

cernitis: illa ego sum cognato sanguine vobis<BR>

Scylla (quod o salva liceat te dicere, Procne),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>410</font><BR>

illa ego sum Nisi pollentis filia quondam,<BR>

certatim ex omnis petiit quam Graecia regno<BR>

quam curvus + e terris amplectitur Hellespontus:<BR>

illa ego sum, Minos, sacrato foedere coniunx<BR>

dicta tibi: tamen haec, etsi non accipis, audi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>415</font><BR>

Vinctane tam magni tranabo gurgitis undas?<BR>

Vincta tot adsiduas pendebo ex ordine luces?<BR>

Non equidem me alio possum contendere dignam<BR>

supplicio, quod sic patriam carosque penates<BR>

hostibus inmitique addixi ignara tyranno.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>420</font><BR>

Verum est: haec, Minos, illos scelerata putavi,<BR>

si nostra ante aliquis nudasset foedera casus,<BR>

facturos, quorum direptis moenibus urbis<BR>

o ego crudelis flamma delubra petivi:<BR>

te vero victore prius vel sidera cursus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>425</font><BR>

mutatura suos quam te mihi talia captae<BR>

facturum metui. Iam iam scelus omnia vincit.<BR>

Tene ego plus patrio dilexi perdita regno?<BR>

Tene ego? Nec mirum: vultu decepta puella<BR>

(ut vidi ut perii, ut me malus abstulit error)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>430</font><BR>

non equidem ex isto speravi corpore posse<BR>

tale malum nasci: forma vel sidera fallas.<BR>

Me non deliciis commovit regia dives,<BR>

&lt;dives> curalio fragili et lacrimoso electro,<BR>

me non florentes aequali corpore nymphae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>435</font><BR>

non metus impendens potuit retinere deorum:<BR>

omnia vincit amor: quid enim non vinceret ille?<BR>

Non mihi iam pingui sudabunt tempora myrrha,<BR>

pronuba nec castos accendet prius honores<BR>

nec Libys Assyrio sternetur lectulus ostro&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>440</font><BR>

magna queror: ne me illa quidem communis alumna<BR>

omnibus iniecta tellus tumulabit harena.<BR>

Mene inter matres ancillarisque maritas,<BR>

mene alias inter famularum munere fungi<BR>

coniugis atque tuae, quaecumque erit illa, beatae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>445</font><BR>

non licuit gravidos penso devolvere fusos?<BR>

At belli saltem captivam lege necasses.<BR>

Iam tandem casus hominum, iam respice, Minos.<BR>

Sit satis hoc tantum solam vidisse malorum:<BR>

vel fato fuerit nobis haec debita pestis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>450</font><BR>

vel casu incerto, merita vel denique culpa<BR>

omnia nam potius quam te fecisse putabo.<BR>

Labitur interea revoluta ab litore classis,<BR>

magna repentino sinuantur lintea coro,<BR>

flectitur in viridi remus sale, languida fessae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>455</font><BR>

virginis in cursu moritur querimonia longo.<BR>

Deserit angustis inclusum faucibus Isthmon<BR>

Cypselidae magni florentia regna Corinthon;<BR>

praeterit abruptas Scironis protinus arces<BR>

infestumque suis dirae testudinis exit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>460</font><BR>

spelaeum multoque cruentas hospite cautes.<BR>

Iamque adeo tutum longe Piraeea cernit<BR>

et notas, heu heu frustra, respectat Athenas,<BR>

iam procul e fluctu Salaminia respicit arva<BR>

florentisque videt iam Cycladas: hinc Venus illi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>465</font><BR>

Sunias, hinc statio contra patet Hermionea.<BR>

Linquitur ante alias longe gratissima Delos<BR>

Nereidum matri et Neptuno Aegaeo,<BR>

prospicit incinctam spumanti litore Cythnon<BR>

marmoreamque Paron viridemque adlapsa Donusam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>470</font><BR>

Aeginamque simul salutiferamque Seriphon.<BR>

Iam fesso tandem fugiunt de corpore vires<BR>

et caput inflexa lentum cervice recumbit,<BR>

marmorea adductis labescunt bracchia nodis.<BR>

Aequoreae pristes, immania corpora ponti,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>475</font><BR>

undique conveniunt et glauco in gurgite circum<BR>

verbere caudarum atque oris minitantur hiatu<BR>

fertur et incertis iactatur ad omnia ventis<BR>

(cymba velut, magnas sequitur cum parvola classis<BR>

Afer et hiberno bacchatur in aequore turbo),&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>480</font><BR>

donec tale decus formae vexarier undis<BR>

non tulit ac miseros mutavit virginis artus<BR>

caeruleo pollens coniunx Neptunia regno.<BR>

Sed tamen alternans squamis vestire puellam<BR>

infidosque inter teneram committere piscis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>485</font><BR>

non statuit (nimium est avidum pecus Amphitrites).<BR>

Aeriis potius sublimem sustulit alis,<BR>

esset ut in terris facti de nomine ciris,<BR>

ciris Amyclaeo formosior ansere Ledae.<BR>

Hic velut in niveo tenera est cum primitus ovo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>490</font><BR>

effigies animantis et internodia membris<BR>

imperfecta novo fluitant concreta calore<BR>

sic liquido Scyllae circumfusum aequore corpus<BR>

semiferi incertis etiam nunc partibus artus<BR>

undique mutabant atque undique mutabantur.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>495</font><BR>

Oris honos primum et multis optata labella<BR>

et patulae frontis species concrescere in unum<BR>

coepere et gracili mentum producere rostro;<BR>

tum qua se medium capitis discrimen agebat,<BR>

ecce repente velut patrios imitatus honores&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>500</font><BR>

puniceam concussit apex in vertice cristam;<BR>

at mollis varios intexens pluma colores<BR>

marmoreum volucri vestivit tegmine corpus<BR>

lentaque perpetuans fuderunt bracchia pennas;<BR>

inde alias partes minioque infecta rubenti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>505</font><BR>

crura nova macies obduxit squalida pelle<BR>

et pedibus teneris unguis affixit acutos.<BR>

Et tamen hoc demum miserae succurrere pacto<BR>

vix fuerat placida Neptuni coniuge dignum.<BR>

Numquam illam post haec oculi videre suorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>510</font><BR>

purpureas flavo retinentem vertice vittas,<BR>

non thalamus Syrio fragrans accepit amomo,<BR>

nullae illam sedes: quid enim cum sedibus illi?<BR>

Quae simul ut sese cano de gurgite velox<BR>

cum sonitu ad caelum stridentibus extulit alis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>515</font><BR>

et multum late dispersit in aequora rorem,<BR>

infelix virgo nequiquam &lt;a> morte recepta<BR>

incultum solis in rupibus exigit aevom,<BR>

rupibus et scopulis et litoribus desertis.<BR>

Nec tamen hoc iterum poena sine: namque deum rex,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>520</font><BR>

omnia qui imperio terrarum milia versat,<BR>

commotus talem ad superos volitare puellam,<BR>

cum pater exstinctus caeca sub nocte lateret,<BR>

illi pro pietate sua (nam saepe nitentum<BR>

sanguine taurorum supplex resperserat aras,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>525</font><BR>

saepe deum largo decorarat munere sedes)<BR>

reddidit optatam mutato corpore vitam<BR>

fecitque in terris haliaeetos ales ut esset,<BR>

quippe aquilis semper gaudet deus ille coruscis.<BR>

Huic vero miserae, quoniam damnata deorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>530</font><BR>

iudicio natique et coniugis ante fuisset,<BR>

infesti apposuit odium crudele parentis.<BR>

Namque ut in aetherio signorum munere praestans,<BR>

unum quem duplici stellatum sidere vidi,<BR>

Scorpios alternis clarum fugat Oriona:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>535</font><BR>

sic inter sese tristis haliaeetos iras<BR>

et ciris memori servant ad saecula fato:<BR>

quacumque illa levem fugiens secat aethera pennis,<BR>

ecce inimicus atrox magno stridore per auras<BR>

insequitur Nisus; qua se fert Nisus ad auras,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<font size=2>540</font><BR>

illa levem fugiens raptim secat aethera pennis.

</FONT></BLOCKQUOTE></BLOCKQUOTE><P>

<HR> <HR> <TABLE BORDER=0 CELLSPACING=15 CELLPADDING=0 ALIGN=Center> <TR> <TD> <A HREF="misc.html">The Miscellany</A> <TD> <a href="index.html">The Latin Library</A> <TD> <a href="classics.html">The Classics Homepage</A> </TABLE> </BODY> </HTML> 